Η Αυγή η κροκοψιαντούσα επρόβαινε μεσ ̓ απ ̓ το μέγα ρέμα του Ωκεανού, το φως σε αθάνατους και σε θνητούς να φέρει· κι έφτανε εκείνη στα πλεούμενα με του θεού τα δώρα.
Κι ήβρε πεσμένο απά στον Πάτροκλο τον ακριβό το γιο της να κλαίει πικρά, και πλήθος σύντροφοι τρογύρα μαζεμένοι θρηνούσαν κι η Θεά η τρισεύγενη πήγε, κοντά του έστάθη, το χέρι του 'σφίξε, τον έκραξε κι αυτά του λέει τα λόγια:
« Παιδί μου, αυτόν ας τον αφήσουμε, κι ας καίγεται η καρδιά μας, να κοίτεται, έτσι αφού το θέλησαν οι αθάνατοι να πέσει.
Μον ̓ έλα εσύ και δέξου τ ̓ άρματα τα ξακουστά του Ηφαίστου· τόσο όμορφα κανείς δε φόρεσε θνητός ποτέ στους ώμους.» Αυτά είπεν η θεά, και τ ̓ άρματα μπρος στου Αχιλλέα τα πόδια πιθώνει χάμω, κι αντιβρόντηξεν η πλουμισμένη αρμάτα'
κι οι Μυρμιδόνες όλοι ετρόμαξαν, δε βάστηξε κανένας
να ρίξει τη ματιά του απάνω της, μον ̓ άρχισαν να τρέμουν. Μόνο ο Αχιλλέας, ως τα 'δε, εχόλιασε περίσσια ακόμα, κι άγρια κάτω απ ̓ τα βλέφαρα τα μάτια του ξαστράφταν, σαν τη φλόγα, και του θεού τα δώρα εχαίρουνταν να τα κρατά στα χέρια.
Κι όταν πια χόρτασε κοιτάζοντας την πλουμισμένη αρμάτα,
ευτύς στη μάνα του ανεμάρπαστα γυρνώντας είπε λόγια:
« Μάνα, ο θεός αλήθεια τ ̓ άρματα μου τα 'χει δώσει, τέτοια καθώς ταιριάζει ένας αθάνατος, κι όχι θνητός να φτιάξει.
Με αυτά θ ̓ αρματωθώ, μα σκιάζομαι περίσσια εγώ μη λάχει ωστόσο οι μύγες και στον άτρομο γιο του Μενοίτιου μέσα χωθούν, απ ̓ τις πληγές του μπαίνοντας τις χαλκοχτυπημένες, σκουλήκια εντός γεννοσποριάζοντας, και του νεκρού χαλάσουν την όψη—τι η ζωή του ετέλεψε—κι όλη σαπίσει η σάρκα.»
Καί τότε η Θέτη, η χιοναστράγαλη θεά, του απηλογήθη:
« Γιε μου, καθόλου να μη γνοιάζεσαι για τούτα στην καρδιά σου·
το παίρνω απάνω μου, τ ̓ ανήμερα κοπάδια να του διώξω,
τις μύγες, τους νεκρούς στον πόλεμο που τρώνε. Κάτεχε το, άθαφτος κι ένα χρόνο αλάκερο να κοίτεται εδώ πέρα,
θα μείνει η σάρκα του ακατάλυτη, και πιο δροσάτη ακόμα.
Μον ̓ κράξε τώρα εσύ σε σύναξη τους αντρειανούς Αργίτες,
τον που 'χες πριν στον Αγαμέμνονα θυμό απαρνήσου ομπρός τους, και την αντρεία ζωσμένος γρήγορα για πόλεμο αρματώσου.»
Είπε, και γέμισε τα στήθη του με ατρόμητο κουράγιο'
μετά κρασί φλογάτο, αθάνατο, και μόσκο στα ρουθούνια
του Πάτροκλου σταλάζει, απείραχτο να μείνει το κορμί του.

Τότε ο Αχιλλέας ο αρχοντογέννητος εβγήκε στο ακρογιάλι σκούζοντας άγρια, και ξεσήκωσε τους αντρειανούς Αργίτες. Κι όλοι που απόμεναν πρωτύτερα στο αρμενοστάσι μέσα, κι οι τιμονιέροι που εκρατούσανε των καραβιών το 'διάκι,
κι οι τροφοδότες μέσα στ ̓ άρμενα που το ψωμί εμοιράζαν,
όλοι μαζί κινούν στη σύναξη, τι είχε ο Αχιλλέας προβάλει,
κι ήταν καιρό πολύ απ ̓ τον πόλεμο τον άγριο τραβηγμένος. Μαζί ο Οδυσσέας ο αρχοντογέννητος κι ο ατρόμητος Διομήδης, τρανοί πολέμαρχοι, κουτσαίνοντας πήγαιναν, κι ακουμπούσαν πα σε ραβδιά, τι πόνους ένιωθαν ακόμα στις πληγές τους.
Κι ως φτάσαν, κάθισαν στη σύναξη μπροστά, στην πρώτη αράδα. Στερνός επρόβαλε ο Αγαμέμνονας ο ρήγας, λαβωμένος
μαθές και τούτος· μες στον πόλεμο τον άγριο του Αντηνόρου
ο γιος ο Κόωνας, με το χάλκινο τον είχε βρει κοντάρι.
Κι ευτύς, ως όλοι πια εμαζώχτηκαν οι Δαναοί, εσηκώθη
αναμεσό τους ο φτερόποδος και μίλησε Αχιλλέας:
« Λες ήταν, γιε του Ατρέα, το που 'γινε το πιο καλό στους δυο μας, σένα και μένα, σύντας πέσαμε σε καρδιοφάουσα αμάχη,
θυμό γεμάτοι, και μαλώσαμε για την κοπέλα εκείνη;
"Αχ, να 'ταν να την είχεν η Άρτεμη δοξέψει στα καράβια
τη μέρα εκείνη που την έπαιρνα, τη Λυρνησσά πατώντας! Τόσοι Αχαιοί τη γη την άμετρη δε θα δάγκωναν έτσι
κάτω απ ̓ τα χέρια των αντίμαχων, όσο ο θυμός μου εκράτει. Ο Έχτορας άλλο που δεν ήθελε, κι οι Τρώες! Ωστόσο χρόνια οι Αργίτες το δικό μας μάλωμα θαρρώ θα το θυμούνται.
Μα ό,τι έγινε έγινε, ας τ ̓ αφήσουμε, κι ας μας βαραίνει ο πόνος,
κι εντός μας την καρδιά ας δαμάσουμε, σφιγμένοι απ ̓ την ανάγκη. Τώρα απαρνιέμαι εγώ τη μάνητα, μηδέ και μου ταιριάζει
θυμό να θρέφω ακαταλάγιαστο. Μα εσύ στη μάχη σπρώξε
τους Αχαιούς τους μακρομάλληδες, δίχως καιρό να χάνεις·
κι εγώ στους Τρώες θ ̓ ανοίξω πόλεμο, να ιδώ αν το θένε ακόμα τις νύχτες δίπλα στα καράβια μας να τις περνούν ωστόσο
στη γη θα γείρει λέω χαρούμενος- να ξαποστάσει εκείνος
που θα γλιτώσει απ ̓ το κοντάρι μου στην άγρια μέσα μάχη.» Αυτά είπε, κι οι Αχαιοί το χάρηκαν οι καλαρματωμένοι,
που αφήκε το θυμό του ο αντρόκαρδος γιος του Πηλέα ̓ και τότε ο πρωταφέντης Αγαμέμνονας μιλούσε καθισμένος,
χωρίς να σηκωθεί απ ̓ τη θέση του και να σταθεί στη μέση: «Αργίτες αντρειωμένοι, φίλοι μου, πιστοί σύντροφοι του Άρη, σωστό ν ̓ ακούτε αυτόν που ασκώνεται, να μην τον σταματάτε
στη μέση μπαίνοντας· αλλιώτικα κι ο πιο καλός σαστίζει. Όταν πολλοί φωνές ασκώνετε, κανένας πώς ν ̓ ακούσει;
πώς ν ̓ ακουστεί; η φωνή του χάνεται, και δυνατά ας φωνάζει. Τώρα θα πω κι εγώ τη γνώμη μου στον Αχιλλέα, κι ωστόσο οι Αργίτες οι άλλοι εσείς ακούστε με, τα λόγια μου προσέχτε:

Οι Δαναοί μαζί μου τα 'βαζαν συχνά, και μου πετούσαν
το λόγο αυτό ̓ μα εγώ δεν έφταιξα στ ̓ αλήθεια· ο Δίας κι η Μοίρα μονάχα κι η Ερινύα μας έμπλεξαν η νυχτοπαρωρίτρα'
τι αυτοί 'ναι που βαριά στη σύναξη μου θόλωσαν τα φρένα, ατός μου του Αχιλλέα σαν άρπαξα το αρχοντομοίρι ̓ ωστόσο
τι να 'κανα; θεού το θέλημα που κυβερνάει τα πάντα!
Του Δία παιδί είναι η Τύφλα, αγέραστο, και κάθε νου τυφλώνει, ανάθεμα τη ̓ κι έχει ανάλαφρα ποδάρια, τι στο χώμα
δεν τα πατάει, μον ̓ στα κεφάλια μας απάνω οδεύει πάντα,
και τους ανθρώπους βλάφτει μπλέκοντας από τους δυο τον έναν τι και το Δία τον ίδιο κάποτε, που λεν πως στέκει απάνω
κι από θεούς κι ανθρώπους, τύφλωσεν ̓ η Ήρα μαθές και τούτον τον εξεγέλασε πλανεύοντας, ας ήταν και γυναίκα.
Ηταν τη μέρα που τον άτρομο τον Ηρακλή μελλόταν
η Αλκμήνη στην αψηλοπύργωτη τη Θήβα να γεννήσει·
κι εκείνος ατών θεών τη σύναξη μιλούσε με καμάρι:
,,Όσοι θεοί που ζουν στον Όλυμπο κι όσες θεές, γρικήστε,
σαν τι η καρδιά στα στήθη μέσα μου με σπρώχνει να μιλήσω: Κάποιον τρανό η Λεχούσα σήμερα θα βγάλει η πονοδότρα
στο φως, που σε όλους τους γειτόνους του θα βασιλέψει γύρα, κι αυτός απ ̓ τη γενιά που απ ̓ το αίμα μου στη γη γονοκρατιέται." Κι η Ήρα η σεβάσμια του αποκρίθηκε με πονηριά μεγάλη:
,,Να μας γελάσεις θες ̓ τα λόγια σου δε θα τα κάμεις πράξη! Μον ̓ έλα τώρα κι όρκον άμωσε τρανό, του Ολύμπου ρήγα,
πως σε όλους γύρα τους γειτόνους του θα βασιλέψει εκείνος
που την ήμερα αυτή απ ̓ της μάνας του τα πόδια ομπρός θα πέσει, απ ̓ τους θνητούς που από το γαίμα σου μαθές γονοκρατιούνται." Έτσι είπε αυτή, κι ο Δίας το δόλο της δεν τον ψυχανεμίστη,
κι όρκο τρανόν αμώνει, που άσκημα μελλόταν να πλερώσει·
τι η Ήρα γοργά χιμάει, τ ̓ ακρόκορφα του Ολύμπου παρατώντας, καο στο Άργος φτάνει ευτύς ̓ τι κάτεχε κει πέρα του Περσέα
ο γιος ο Σθένελος πως όριζε, κι είχε τρανή γυναίκα,
που 'τρεφε τότε μες στα σπλάχνα της εφτά μηνών αγόρι,
Κι όξω στο φως ευτύς της το 'βγαλε, κι ας του 'λειπαν δυο μήνες, μα της Αλκμήνης εσταμάτησε τους πόνους και τη γέννα.
Ατή της έφερε το μήνυμα στο Δία, το γιο του Κρόνου:
,,Κάποιο μου λόγο, αστραποκέραυνε πατέρα Δία, θ ̓ ακούσεις· γεννήθηκε ο τρανός που μέλλεται να ορίζει στους Αργίτες,
κι είναι ο Ευρυσθέας, ο γιος του Σθένελου και του Περσέα τ ̓ αγγόνι, γενιά δικιά σου, και ταιριάζει του να ρηγαδέψει στο Άργος."

Είπε, κι αυτόν πικρός τον χτύπησε βαθιά στα φρένα πόνος,
κι ευτύς χιμάει κι απ ̓ τα ωριοπλέξουδα μαλλιά την Τύφλα αρπάζει, βαρύ θυμό στα φρένα νιώθοντας, κι όρκο τρανόν αμώνει,
να μη γυρίσει πα στον Όλυμπο και στ ̓ αστεράτα ουράνια
ποτέ πια η Τύφλα, που τυφλώνει μας, θεούς κι ανθρώπους, όλους.
Αυτά είπε, και στριφογυρνώντας την απ ̓ τ ̓ αστεράτα ουράνια·
τη ρίχνει, κι έτσι εκείνη έβρέθηκε γοργά στη γης απάνω·
κι όλο μαζί της βαρυγκόμιζε θωρώντας τα τυράννια
που ο γιος του στού Ευρυσθέα τη δούλεψη τραβούσεν άπρεπά του. Όμοια και μένα, τότε που άπαυτα στων καραβιών τις πρύμνες
ο μέγας κρανοσείστης Έχτορας χαλνούσε τους Αργίτες,
η Τύφλα πάντα με δυνάστευε, που πρωτοτύφλωσέ με.
Μ ̓ αφού τυφλώθηκα και με 'κανε το νου μου ο Δίας να χάσω, να τα βολέψω θέλω, δίνοντας καί ξαγορά μεγάλη.
Μα βγές στη μάχη τώρα, κι άσκωσε μαζί και το άλλο ασκέρι,
κι εγώ είμαι έδώ ̓ τα δώρα που 'ταξε σαν ήρθε στο καλύβι
χτες ο Οδυσσέας ο αρχοντογέννητος, θα τα 'χεις δίχως άλλο. Μ ̓ αν πάλε αλλιώς το θες, απάντεχε, κι ας λαχταράς απάλε ̓ τα δώρα ευτύς απ ̓ το καράβι μου θα φέρουν οι συντρόφοι,
να ιδείς τι σου χαρίζω, μέσα σου για να φραθείς περίσσια.» Τότε ο Αχιλλέας ο φτεροπόδαρος του απηλογήθη κι είπε: «Υγιέ του Ατρέα, τρανέ Αγαμέμνονα, ρηγάρχη τιμημένε,
τα δώρα αν θέλεις τώρα δωσ ̓ τα μου, καθώς ταιριάζει κιόλα, για κράτα τα και συ ̓ στο χέρι σου! Μα τώρα ομπρός, στη μάχη το γρηγορότερο! Την ώρα μας μη χάνουμε εδώ πέρα
χασομερώντας· τι η πιο δύσκολη δουλειά μπροστά μας στέκει. Τώρα ξανά μες στους μπροστόμαχους τον Αχιλλέα θα δείτε των Τρωών τους λόχους με το χάλκινο κοντάρι ν ̓ αφανίζει. Όμοια και σεις, το νου στον πόλεμο, και τον οχτρό χτυπάτε!» Τότε ο Οδυσσέας ο πολυκάτεχος του απηλογήθη κι είπε: «Παλικαριά, Αχιλλέα θεόμορφε, τρανή κι αν έχεις, όχι,
μη σπρώχνεις τους Αργίτες άφαγους στο κάστρο να χυθούνε, και με τους Τρώες ν ̓ ανοίξουν πόλεμο ̓ τι η μάχη θα βαστάξει πολύ, από τη στιγμή που σμίγοντας θα χτυπηθούν τ ̓ ασκέρια και την καρδιά ο θεός με δύναμη και των δυονώ γεμίσει.
Μον ̓ τους Αργίτες τώρα πρόσταξε μπρος στα γοργά καράβια να φαν, να πιουν αντρεία κι ανάκαρα δε δίνει τίποτα άλλο ̓
τι άπ ̓ την αυγή ως τα βασιλέματα δε δύνεται κανένας
στήθος με στήθος ν ̓ αγωνίζεται χωρίς να φάει καθόλου'
τι ακόμα κι αν λυσσούν τα φρένα του για πόλεμο, όμως νιώθει

όλο και πιο βαρύ το σώμα του, και τον δαμάζει η δίψα
μαζί κι η πείνα, και του λύνουνται τα γόνατα, ως οδεύει.
Μα ο που ψωμί χορτάσει τρώγοντας και πιει κρασί, και πιάσει ολημερίς μετά τον πόλεμο με των οχτρών τ ̓ ασκέρια,
νιώθει αντριγιά τρανή στα στήθια του κι ακούραστα τα πόδια,
ως να 'ρθει η ώρα που απ ̓ τον πόλεμο θα γύρουν όλοι πίσω. Πες τώρα να σκολάσει η σύναξη, να συνταχτεί το γιόμα,
κι ο πρωταφέντης Αγαμέμνονας τα δώρα ας φέρει ομπρός μας, ως είμαστε όλοι εδώ στη μάζωξη, καλά για να τα ιδούνε
οι Δαναοί, και συ στα φρένα σου χαρά βαθιά να νιώσεις.
Κι ακόμα ορθός, αντίκρα σε όλους μας, ας ορκιστεί, ποτέ του πως δεν ανέβηκε στην κλίνη της, δεν έσμιξε μαζί της,
καθώς το συνηθίζουμε όλοι μας, γυναίκες κι άντρες, ρήγα'
κι έτσι και συ πια τώρα γλύκανε την πίκρα στην καρδιά σου. Μετά ας σου κάνει στο καλύβι του, να σε καλοκαρδίσει,
πλούσιο τραπέζι, όσα σου πρέπουνε μαθές, να τα 'χεις όλα. Τώρα πια, γιε του Ατρέα, θα φέρνεσαι πιο δίκια στον καθένα. Χαρά στο βασιλιά, που αν τα 'βαλε με κάποιον πρώτος, όμως να φιλιωθεί μαζί του αργότερα γυρεύει μοναχός του!»
Κι ο πρωταφέντης Αγαμέμνονας του απηλογήθη τότε:
« Γιε του Λαέρτη, αλήθεια χαίρουμαι μ ̓ αυτά τα λόγια που 'πες'
τι όλα όπως ταίριαζε τα ιστόρησες και τα 'βαλες σε τάξη.
Τον όρκο παίρνω που μου γύρεψες, με σπρώχνει κι η καρδιά μου' μπρος στους θεούς εγώ όρκο ψεύτικο δεν παίρνω ̓ όμως ας μείνει λίγο ο Αχιλλέας εδώ, κι ας βιάζεται να βγει να πολεμήσει.
Όλοι μαζί και σεις για μείνετε, τα δώρα ως που να φτάσουν
απ ̓ το καλύβι μου και κάνουμε πιστούς αγάπης όρκους.
Το θέλημα μου και τη διάτα μου για άκου, Οδυσσέα, και κάμε: Τους πιο αντρειανούς λεβέντες διάλεξε μες στους Αργίτες όλους, τα δώρα απ ̓ το δικό μου τ ̓ άρμενο γοργά να κουβαλήσουν, εψές στον Αχιλλέα που τάξαμε, μαζί και τις γυναίκες.
Μα κι ο Ταλθύβιος στα πλατύχωρα των Αχαιών λημέρια
κάπρο ας μου βρεί γοργά, να σφάξουμε στον Ήλιο και στο Δία.» Τότε ο Αχιλλέας ο φτεροπόδαρος του απηλογήθη κι είπε:
«Υγιέ του Ατρέα, τρανέ Αγαμέμνονα, ρηγάρχη τιμημένε,
μια άλλη φορά μπορείτε, αργότερα, για τούτα να γνοιαστείτε, σαν τύχει αναπαή στον πόλεμο να κάνουμε μιαν ώρα
και δε θα βράζει τόσο η μάνητα μες στα δικά μου στήθια.
Μα τώρα που οι δικοί μας κοίτουνται στο χώμα, σπαραγμένοι από τον Έχτορα, σαν του 'δωκεν ο Δίας τη νίκη—τώρα

να στρώσουμε τραπέζι θέλετε; Καλύτερο θαρρώ 'ναι
να βγουν αφάγωτοι, αγιομάτιστοι να χτυπηθούν οι Αργίτες
τούτη την ώρα ευτύς· κι αργότεερα, στου ήλιου το γέρμα, δείπνο πλούσιο ας γνοιαστούμε πια, σα θα 'χουμε ξοφλήσει τη ντροπή μας. Όμως πιο πριν κρασί δε δύνεται κι ουδέ φαγί ο λαιμός μου
να κατεβάσει ̓ μένα ο σύντροφος σκοτώθη! Σπαραγμένος
με κοφτερό χαλκό μου κοίτεται μες στο καλύβι τώρα,
κατά την ξώπορτα κοιτάζοντας, και γύρα του οι σύντροφοι θρηνούν. Γι ̓ αυτά λοιπόν δε γνοιάζομαι, που λέτε εσείς, καθόλου' αίμα ζητώ, σφαγή και γόσματα φριχτά των πολεμάρχων!»
Τότε ο Οδυσσέας ο πολυκάτεχος του απηλογήθη κι είπε:
«Γιε του Πηλέα, που ο πιο λιοντόκαρδος στους Αχαιούς λογιέσαι, έχεις αντρεία από μένα πιότερη, περνάς με στο κοντάρι
πολύ, μα λέω κι εγώ στη φρόνεψη πως σε νικώ περίσσια·
τι είμαι από σένα γεροντότερος και πιο πολλά κατέχω.
Υπομονή λοιπόν στα λόγια μου τώρα η καρδιά σου ας κάνει. Γοργά μπουχτίζεις απ ̓ τον πόλεμο, που πλήθια απά στο χώμα σκορπίζει γύρα το δρεπάνι του τα θερισμένα αστάχυα'
κι είναι η σοδειά σου κακορίζικη, τη ζυγαριά σαν κλίνει
ο Δίας, που κυβερνάει τον πόλεμο στης γης το ανθρωπολόγι. Οι Αργίτες το νεκρό δε γίνεται με την κοιλιά να κλάψουν,
τι πλήθιοι απανωτοί σωριάζουνται στο χώμα κάθε μέρα'
πότε λοιπόν από τον κάματο κανείς να ξανασάνει:
Ωστόσο εμείς όποιον σκοτώνεται να θάβουμε ταιριάζει
με ανέσπλαχνη καρδιά, θρηνώντας τον τη μέρα εκείνη μόνο.
Κι όσοι γλιτώνουν απ ̓ τον πόλεμο τον άγριο, ας μην ξεχνούνε να τρων, να πίνουν, να 'χουν δύναμη, με πιο μεγάλο πείσμα δίχως ξανάσα τους αντίμαχους να πολεμούμε πάντα,
χαλκό φορώντας ακατάλυτο. Μα τώρα ομπρός, κανένας
να μη χασομερά, προσμένοντας να πάρει κι άλλη διάτα'
τι όποιος προσμένει κι άλλη διάτα μας βαριά θα το πλερώσει,
στα πλοία που θα βρεθεί τ ̓ Αργίτικα. Λοιπόν μαζί ας ριχτούμε πάνω στους Τρώες τους αλογάρηδες, χτυπώντας τους με λύσσα.» Είπε, και του αντρειωμένου Νέστορα τους γιους μαζί του παίρνει και του Φυλέα το γιο το Μέγητα, το Θόα, το Λυκομήδη
το γιο του Κρέοντα, το Μελάνιππο και το Μηριόνη, κι όλοι
για το καλύβι του Αγαμέμνονα, του γιου του Ατρέα, τράβηξαν. Κι ευτύς ο λόγος πράξη γίνηκε μονοστιγμίς, και πήραν
τα εφτά τριπόδια και τα δώδεκα φαριά που του 'χε τάξει,
μαζί και τ ̓ αχτιδόβολα είκοσι λεβέτια απ ̓ το καλύβι'

κι εφτά γυναίκες, που αψεγάδιαστες κάτεχαν τέχνες, βγάζουν,
και του Βρισέα τη ροδομάγουλη στερνά στερνά την κόρη.
Δέκα ο Οδυσσέας ζυγιάζει τάλαντα χρυσάφι, και διαγέρνει.
κι οι άλλοι αντρειωμένοι Αργίτες πίσω του τα δώρα εκουβαλούσαν. Κι ως φτάσαν και στη μέση τά 'βαλαν της συντυχιας, ασκώθη
ο γιος του Ατρέα, και πλάι στο ρήγα του στεκόταν ο Ταλθύβιος, που στη φωνή θεό σου θύμιζε, τον κάπρο ανακρατώντας.
Και τα μαχαίρι του ο Αγαμέμνονας πιάνει και σέρνει, πάντα
που δίπλα στου σπαθιού του εκρέμουνταν το μακρουλό θηκάρι ̓ κι έκανε αρχή απ ̓ του κάπρου κόβοντας τις τρίχες, και τα χέρια μετά στο Δία σηκώνει ̓ αμίλητοι τρογύρα του εκαθόνταν
οι Αργίτες όλοι, όπως και ταίριαζε, το βασιλιά ν ̓ ακούσουν. Κι ευκήθη τότε, τον απλόχωρο τον ουρανό θωρώντας:
« Μάρτυς μου ο Δίας, απ ̓ τούς αθανάτους ο πιο τρανός κι ο κάλλιος·
τη Γη, τον Ήλιο κράζω μάρτυρες, τις Ερινύες ακόμα,
που τους νεκρούς γδικιούνται, αν κάποτε τον όρκο τους πάτησαν στην κόρη του Βρισέα δεν άπλωσα ποτέ μου εγώ το χέρι,
μηδέ για να φραθώ την κλίνη της μηδέ για τίποτα άλλο,
μον ̓ άγγιαχτη μες στο καλύβι μου κρατήθη πάντα εκείνη.
Κι αν τίποτα απ ̓ αυτά τα ορκίστηκα ψεματινά, ας μου δώσουν μύρια κακά οι θεοί, όσα δίνουνε μαθές στους ορκοπάτες.» Είπε, και κόβει με το ανέσπλαχνο μαχαίρι το λαρύγγι
του κάπρου, κι ο Ταλθύβιος υστέρα μες στο αφρισμένο κύμα στριφογυρνώντας τον επέταξε θροφή στα ψάρια. Ασκώθη τότε ο Αχιλλέας στους πολεμόχαρους αντίκρυ Αργίτες κι είπε:
«Πατέρα Δία, δεν είναι ψέματα πως τους θνητούς τυφλώνεις βαριά ̓ τι αλλιώτικα δε θ ̓ άναβεν ο γιος του Ατρέα ποτέ του τόση μια μάνητα στα στήθια μου· την κόρη αθέλητα μου
με τόσο πείσμα δε θα μου 'παιρνε ̓ μα ο Δίας το δίχως άλλο θα 'βαλε πόθο, Αργίτες άμετροι να κατεβούν στον Άδη.
Μα σύρτε τώρα, γιοματίσετε, να μπούμε πια στη μάχη.»
Έτσι τους μίλησε, και σκόλασε τη σύναξη με βιάση,
κι εκείνοι γρήγορα διασκόρπισαν καθένας στο άρμενο του.
Οι γαύροι Μυρμιδόνες γνοιάζουνταν ωστόσο για τα δώρα,
και στου Αχιλλέα του αρχοντογέννητου το πλοίο τα κουβαλούσαν
τ ̓ άλλα τα 'βαλαν στα καλύβια του, κάθισαν τις γυναίκες, και τ ̓ άτια οι ξακουσμένοι σύντροφοι με το κοπάδι σμίγουν. Κι η κόρη του Βρισέα, πανέμορφη σαν τη χρυσή Αφροδίτη, με κοφτερό χαλκό τον Πάτροκλο σαν είδε σπαραγμένο, πάνω του πέφτει ξεφωνίζοντας, και πήρε να ξεσκίζει

τον απαλό λαιμό, τα στήθη της και τ ̓ ώριο πρόσωπο της.
Κι έλεεν αυτά η γυναίκα, που 'μοιαζε με τις θεές, θρηνώντας: « Πάτροκλε, τόσο που η τρισάμοιρη περίσσια σ ̓ αγαπούσα! Αχ, ζωντανό σε αφήκα φεύγοντας απ ̓ το καλύβι ετούτο,
και τώρα που γυρίζω, ρήγα μου, σε βρίσκω σκοτωμένο!
Αχ, πώς πλακώνει αλήθεια πάνω μου το 'να κακό πα στ ̓ άλλο! Τον άντρα, που ο πατέρας μου 'δωκε κι η σεβαστή μου η μάνα, μπροστά στο κάστρο που διαφέντευε τον είδα σπαραγμένο
με κοφτερό χαλκό ̓ τ ̓ αδέρφια μου τα τρία, τ ̓ αγαπημένα,
που μια κοιλιά μας γέννα, ετράβηξαν κι αυτά μαζί στον Άδη. Μα κι έτσι εσύ να κλαίω δε μ ̓ άφηνες, του θεϊκού του Μύνη απ ̓ το γοργό Αχιλλέα σαν πάρθηκε το κάστρο, και σκοτώθη το ταίρι μου, μον ̓ έλεες πάντα σου, θα μ ̓ έκανες γυναίκα του θεϊκού Αχιλλέα, θα μ ̓ έφερνες στη Φθία με τα καράβια, και θα γιορτάζαμε το γάμο μας στους Μυρμιδόνες μέσα.
Γι ̓ αυτό κι ο θρήνος μου είναι αστέρευτος, που 'σουν γλυκός κι εχάθης!»
Αυτά θρηνώντας του 'λεε, κι έκλαιγαν μαζί της κι οι γυναίκες, τάχα τον Πάτροκλο, μα πίσω του τα πάθη τα δικά τους.
Κι εκείνον τότες οι πρωτόγεροι με παρακάλια έζωσαν,
κάτι να φάει, μ ̓ αυτός δεν ήθελε, μον ̓ έλεγε θρηνώντας:
« Αν θέτε να μ ̓ ακούστε, σύντροφοι, τη χάρη κάνετε μου' να φράνω με ψωμί τα σπλάχνα μου μη μου ζητάτε ακόμα, μηδέ και με κρασί, τι αβάσταχτο νογώ τον πόνο εντός μου. Θα καρτερώ το λιοβασίλεμα, και θα βαστάξω κι έτσι.» Αυτά τους είπε, και προβόδησε τους άλλους βασιλιάδες'
μείναν οι γιοι του Ατρέα κι ο Φοίνικας, ο γέρο αλογολάτης,
εκεί, κι ο Ιδομενέας κι ο Νέστορας κι ο γαύρος Οδυσσέας,
για να ξεδώσει από τον πόνο του ̓ μ ̓ αττός στο ματωμένο
στόμα του πόλεμου αν δεν έμπαινε, που να ξεδώσει ο νους του! Κι ως τον θυμήθηκε, αναστέναζε βαθιά του κι είπε τότε:
«Και συ μαθές πιο πριν, βαριόμοιρε, που απ ̓ όλους πιο αγαπούσα, μες στο καλύβι ατός σου νόστιμο μου το 'στρωνες το γιόμα
με προθυμία κι ασπούδα, ως βιάζουνταν οι Αργίτες κάθε τόσο στους Τρώες τους αλογάδες πόλεμο πολύδακρο ν ̓ ασκώσουν.
Και τώρα εσύ μπροστά μου κοίτεσαι νεκρός, κι εμέ η καρδιά μου
ψωμί, κρασί, σταλιά δε γεύεται, κι ας έχω μέσα απ ̓ όλα,
άπ ̓ τον καημό σου ̓ τι χειρότερο δε γίνεται να πάθω
άλλο κακό, κι ακόμα αν μου 'λεγαν πώς πέθανε ο γονιός μου' που τώρα εκεί στη Φθία τα μάτια του ποτάμι λέω θα τρέχουν, τέτοιος τρανός υγιός που του 'λειψε ̓ κι εγώ σε τόπους ξένους

για τη φριχτήν Ελένη κάθουμαι και με τους Τρώες χτυπιέμαι.
Και για το γιο μου ακόμα αν μάθαινα, που αντρώνεται στη Σκύρο, αν ίσως και μου ζει ο Νεοπτόλεμος ο θεοδιωματάρης ̓
τι πάντα πριν στα στήθη μέσα μου λογάριαζα πως μόνος
εγώ από το Άργος το αλογόθροφο μακριά θα σκοτωνόμουν,
στην Τροίαν εδώ, και συ θα γύριζες πίσω στη Φθία, το γιο μου από τη Σκύρο μες στο γρήγορο, το μαύρο σου καράβι
να πάρεις, να τον πας στο σπίτι του, να του τα δείξεις όλα,
το βιος μου, το τρανό αψηλόροφο παλάτι και τους δούλους·
τι πια ο Πηλέας έχει, απεικάζουμαι, πεθάνει μια για πάντα, για, κι αν ζωή μια στάλα του 'μεινε, τα βάσανα τον τρώνε
κι απ ̓ τα έρμα γέρατα κι απ ̓ το άπαφτο το καρδιοχτύπι, πότε το μαύρο θα του παν το μήνυμα, να μάθει το χαμό μου.» Αυτά θρηνώντας έλεε, κι έκλαιγαν μαζί του κι οι γερόντοι, καθείς τα όσα άφησε θυμάμενος μακριά, στο αρχοντικό του.
Κι ο γιος του Κρόνου, ως είδε που 'κλαιγαν, εψυχοπόνεσέ τους, και λόγια μίλησε ανεμάρπαστα στην Αθηνά γυρνώντας:
«Πια ολότελα απαρνήθης, κόρη μου, τον άξιο ετούτον άντρα! Τον Αχιλλέα μαθές δε γνοιάζεσαι καθόλου στην καρδιά σου. Μπρος στα καράβια τα όρθοκέρατα πώς κάθεται για ιδές τον, τον ακριβό του ακράνη κλαίγοντας· να φάνε πήγαν οι άλλοι,
και μόνο εκείνος αγιομάτίστος κι αφάγωτος κρατιέται.
Μον ̓ τρέχα, στάλαξε του αθάνατο κρασί στα στήθια μέσα και θεϊκιά θροφή πανέμνοστη, να μην τον κόψει η πείνα.» Αυτά είπε, κι η Αθηνά, που το 'θελε κι από τα πριν, πετάχτη,
κι ως φαρδιοφτέρουγος, στριγγόφωνος αγιούπας απ ̓ τα ουράνια χιμίζει τον αιθέρα σκίζοντας, κι ως μες στο ασκέρι οι Αργίτες γοργά αρματώνουνταν, αθάνατο κρασί η θεά σταλάζει
και θεϊκιά θροφή πανέμνοστη μες στου Αχιλλέα τα στήθη, ·
τα γόνατα μαθές η ανήμερη να μην του κόψει πείνα·
και στου τρανού μετά πατέρα της το στέριο το παλάτι
γυρνάει. Κι ωστόσο αυτοί απ ̓ τα γρήγορα ξεχύνουνταν καράβια. Ο Δίας πυκνό πώς ρίχνει κάποτε το χιόνι στούπες στούπες,
απ ̓ του βοριά του αιθερογέννητου το φύσημα σπρωγμένο· όμοια πυκνά και τότε αστράφτοντας μέσα στον ήλιο κράνη
απ ̓ τα καράβια ξεπετάγουνταν κι αφαλωτές ασπίδες
και στεριογουβωμένοι θώρακες και φράξινα κοντάρια.
Ψηλά στα ουράνια η λάμψη απλώθηκε, κι η γης ακέρια γύρα
απ ̓ του χαλκού το φέγγος γέλασε ̓ και των αντρών τα πόδια βροντούσαν. Κι ο Αχιλλέας στη μέση τους φορούσε τ ̓ άρματά του. Τα δόντια του γρικούσες που 'τριζαν, κι ίδια φωτιά που ανάβει

τα δυο του μάτια άστραφταν, κι έπνιγεν ο πόνος την καρδιά του αβάσταχτος· κι αυτός, μανιάζοντας στους Τρώες να πέσει απάνω, τα θεία φορούσε δώρα, του Ηφαίστου που του 'χε φτιάσει η τέχνη. Και πρώτα γύρα απ ̓ τ ̓ αντικνήμια του περνά κνημίδες ώριες,
που με θηλύκια στους αστράγαλους σφίγγονταν ασημένια· δεύτερα πέρασε το θώρακα τρογύρα από το στήθος'
μετά το ασημοκαρφοπλούμιστο σπαθί περνά στους ώμους, το χάλκινο, και το θεόρατο, βαρύ σκουτάρι αρπάζει,
που σαν του φεγγαριού αντιφέγγιζε ψηλά το λάμπισμά του.
Βαθιά απ ̓ το πέλαο πώς το αντίφεγγα θωρούν οι ναύτες ξάφνου από φωτιά, σε στάνη απόμερη, που άναψαν οι τσοπάνοι,
πα στο βουνό, μα εκείνους άθελα τους σπρώχνουν όξω οι μπόρες, στην ψαροθρόφα μέσα θάλασσα, μακριά από τους δικούς τους· παρόμοια απ ̓ τ ̓ ώριο, μυριοξόμπλιαστο σκουτάρι του Αχιλλέα
ψηλά στα ουράνια η λάμψη ανέβαινε ̓ κι ασκώνοντας το κράνος
το στέριο, στο κεφάλι ολόγυρα το φόρεσε ̓ σαν άστρο
το φουντωμένο κράνος ξάστραφτε, και γύρα οι τρίχες σειούνταν· χρυσές, για φούντα που 'χεν ο  ́Ήφαιστος πυκνές στεριώσει απάνω. Κι ως ο Αχιλλέας εζώστη τ ̓ άρματα, πήρε γοργά να τρέχει,
να ιδεί αν του πάνε, αν παίζουν μέσα τους τ ̓ αρχοντικά του μέλη· κι αυτά ήταν λες φτερά και σήκωναν το βασιλιά απ ̓ αλάφρου.
Το γονικό βαρύ, ακατάλυτο, τρανό στερνά κοντάρι
παίρνει απ ̓ τη θήκη του ̓ δε δύνουνταν κανένας να το παίξει Αργίτης άλλος μες στα χέρια του, μόνο ο Αχιλλέας μπορούσε—
το φράξινο κοντάρι, ο Χείρωνας που απ ̓ τις κορφές του Πηλίου για να σκοτώνει ηρώους αντρόκαρδους στον κύρη του είχε δώσει. Ο Άλκιμος τότε κι ο Αυτομέδοντας πιάνουν και ζεύουν τ ̓ άτια,
τα καλοκάμωτα φορώντας τους λουριά, κι απ ̓ τις μασέλες περνούν τα χαλινάρια, κι έπειτα τραβούν τα γκέμια πίσω
στο στέριο αμάξι ̓ κι ο Αυτομέδοντας το αστραφτερό μαστίγι,
το ταιριαστό στο χέρι του, άρπαξε, και πήδηξε στ ̓ αμάξι
με βιάση· κι ο Αχιλλέας ανέβηκε ξοπίσω, αρματωμένος,
μες στ ̓ άρματά του στραφταλίζοντας, σαν ήλιος φωτοβόλος·
κι άγρια φωνάζοντας τ ̓ αλόγατα τα γονικά προστάζει:
«Βαλίε και Ξάνθε, κοσμοξάκουστα παιδιά της Φτεροπόδας, τη φορά τούτη ο αλογολάτης σας το νου σας να γλιτώσει στους Δαναούς ξανά, τον πόλεμο σα θα 'χουμε χορτάσει. Μην τον αφήστε σαν τον Πάτροκλο στο κάμπο σκοτωμένο!» Και κάτω απ ̓ το ζυγό ο φτερόποδος του απηλογήθη Ξάνθος, σκύβοντας ξάφνου το κεφάλι του ̓ κι αλάκερή του η χήτη

πλάι στο ζυγό στο χώμα εσούρνονταν, ξεφεύγοντας τη ζεύλα'
τι ανθρώπινη λαλιά του εχάρισεν η κρουσταλλόχερη Ήρα:
« Θα σε γλιτώσουμε, μη γνοιάζεσαι, τρανέ Αχιλλέα, και πάλε· όμως ζυγώνει η μαύρη μέρα σου ̓ κι ουδ ̓ είναι εμείς που φταίμε,
μονάχα η Μοίρα η τρανοδύναμη κι ένας θεός μεγάλος.
Δεν είναι από δικιά μας άργητα μηδέ κι οκνιά καθόλου,
που οι Τρώες άρπαξαν απ ̓ του Πάτροκλου τους ώμους τ ̓ άρματά σου'
της ωριοπλέξουδης τον σκότωσε Λητώς ο γιος, απ ̓ όλους
ο πιο τρανός θεός, και χάρισε στον Έχτορα τη νίκη.
Εμείς ακόμα και το Ζέφυρο νικάμε, απ ̓ τους ανέμους
που λεν πως είναι ο γρηγορότερος· μα εσένα η Μοίρα γράφει από θνητό μαζί κι αθάνατο να σκοτωθείς στη μάχη.»
Ως είπε αυτά, η φωνή του εκόπηκε, την πήραν οι Ερινύες.
Τότε ο Αχιλλέας ο φτεροπόδαρος βαρυγκομώντας του 'πε:
«Τι, Ξάνθε, μου μηνάς το θάνατο; δε σου ταιριάζει εσένα!
Κι εγώ το ξέρω, είναι της μοίρας μου να σκοτωθώ εδώ πέρα, μακριά απ ̓ τον κύρη και τη μάνα μου ̓ μα κι έτσι, αν δε χορτάσω τους Τρώες στριμώχνοντας στον πόλεμο, τη μάχη δε σκολάζω!» Είπε, και μες στους πρώτους σκούζοντας λαλεί τ ̓ αλόγατά του.
         