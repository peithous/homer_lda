Μα τα παλούκια πια σα διάβηκαν και το χαντάκι πέρα
μες στο φευγιό τους—κι απ ̓ τ ̓ Αργίτικα τα χέρια πλήθιοι έπεφταν— κει που 'χαν στήσει πρίν τ ̓ αμάξια τους στάθηκαν και πρόσμεναν χλωμοί απ ̓ το φόβο εκείνοι τρέμοντας. Κι ο Δίας ξυπνάει στην ώρα δίπλα στην Ήρα τη χρυσόθρονη, πα στην κορφή της Ίδας.
Πετάχτη ορθός ευτύς κι αντίκρισε τους Τρώες και τους Αργίτες, εκείνοι να τσακίζουν τρέμοντας, κι οι Δαναοί ξοπίσω
να τους χτυπούν, κι ο ρήγας δίπλα τους να στέκει Ποσειδώνας.
Κι είδε τον Έχτορα που εκοίτουνταν στον κάμπο, απ ̓ τους συντρόφους
τριγυρισμένος, ανασαίνοντας βαριά, ξεπνοισμένος,
κι αίμα ξερνώντας, τι δεν του 'ριξεν ο πιο αχαμνός Αργίτης.
Τον πόνεσε ως τον είδε των θνητών και των θεών ο κύρης,
κι όλος θυμό στην Ήρα εμίλησε στραβοκοιτάζοντας την:
« Εσένα οι τέχνες οι παμπόνηρες, Ήρα στριμμένη, έβγαλαν
το θείο τον Έχτορα απ ̓ τον πόλεμο και τσάκισαν τ ̓ ασκέρι. Θαρρώ πως πρέπει αυτές τις άσκημες δουλειές να μου πλερώσεις πιο πρώτα εσύ, κι αστραποπέλεκο να ρίξω να σε κάψω.
Για δε θυμάσαι όντας σε κρέμασα ψηλάθε, κι απ ̓ τα πόδια
δυο αμόνια σου 'δεσα, και σου 'σφιξα μ ̓ ένα σκοινί τα χέρια
ασύντριφτο, χρυσό, και συ έμεινες να κρέμεσαι στα νέφη
και στον αιθέρα; Κι απ ̓ τον Όλυμπο ψηλά βαρυγκομούσαν όλοι οι θεοί, μα δεν εδύνουνταν να ̓ ρθουν και να σε λύσουν' γιατί όποιον άρπαζα τον τίναζα ψηλάθε απ ̓ το κατώφλι,
ως πού στη γη να φτάσει ξέψυχος· μα κι έτσι με κρατούσε δίχως σωμό ο καημός που μ ̓ έτρωγε για του Ηρακλή τα πάθη, αυτόν πού εσύ φουρτούνα ασκώνοντας με το Βοριά βοηθό σου μες στο άγριο πέλαγο τον έσπρωξες για να χαθεί κει πέρα,
κι απέ τον πήγες ξεστρατίζοντας στης Κως τ ̓ αρχοντονήσι.
Μα τότε εγώ από κεί τον γλίτωσα και τον γυρίζω πίσω
μετά από τόσα μύρια βάσανα στο αλογοθρόφο το Άργος.
Ν ̓ αφήσεις πια τα ξεπλανέματα, γι'αυτό σου τα θυμίζω,
πως δε φελούν να ξέρεις ο έρωτας κι οι αγκάλες, που απ ̓ τους άλλους
θεούς μακριά εδώ πέρα εχάρηκες, για να με ξεπλανέψεις.» Αυτά είπε, κι η σεβάσμια ετρόμαξε βοϊδομάτη Ήρα τότε,
και κράζοντας τον με ανεμάρπαστα του συντυχαίνει λόγια:
« Βάζω τη Γη κι απάνω τ ̓ άσωστα τα ουράνια εγώ μαρτύρους, βάζω της Στύγας τα κρεμάμενα νερά, που από τους όρκους
ο πιο τρανός μες στους τρισεύτυχους θεούς λογιέται πάντα,
το άγιο κεφάλι σου, του γάμου μας ακόμα το κλινάρι,

που δίχως λόγο δε θα το 'βαζα στο στόμα εγώ ποτέ μου:
δεν είναι από δικιά μου βούληση ποθ ο Κοσμοσείστης τώρα
τους Τρώες τσακίζει και τον Έχτορα, και διαφεντεύει ετούτους.
Ή ίδια η καρδιά του λέω τον έσπρωξε σ ̓ αυτό, και τους Αργίτες μπροστά στα πλοία να βασανίζουνται σαν είδε, τους σπλαχνίστη. Ωστόσο εγώ και κείνου θα 'λεγα να στρέξει τώρα, κι άλλη
απ ̓ τη δικιά σου, Μαυροσύγνεφε, να μην οδεύει στράτα.»
Είπε, και τότε των αθάνατων και των θνητών ο κύρης χαμογελώντας με ανεμάρπαστα της συντυχαίνει λόγια:
«Αν απ ̓ εδώ κι ομπρός, βοϊδομάτη τρισέβαστη Ήρα, πάντα
την ίδια στων θεών τη σύναξη βουλή ακλουθάς με μένα,
ο Ποσειδώνας, κι αν θα το 'θελε να πάρει στράτες άλλες, κατά που εμείς οι δυο θα ορίζαμε θ ̓ άλλαζε ευτύς τη γνώμη. Μα τώρα αληθινά αν μου μίλησες και δίχως δόλο, σύρε
μες στων αθάνατων τη σύναξη και φώναξε μου να 'ρθουν την Ίριδα και τον Απόλλωνα τον τρανοσαγιτάρη'
κείνη να πάει στων χαλκοθώρακων των Αχαιών τ ̓ ασκέρι, στο ρήγα Ποσειδώνα μήνυμα να δώσει, από τη μάχη
να τραβηχτεί και στο παλάτι του ξανά να γύρει πίσω·
και πάλι ο Απόλλωνας τον Έχτορα στον πόλεμο να σπρώξει,
καινούργια να του βάλει δύναμη, τους πόνους να του γιάνει, που τώρα τυραννούν τα σπλάχνα του, και τους Αργίτες πίσω να στρέψει, κι ως γυναίκες τρέμοντας στα πόδια να το βάλουν κι όπως θα φεύγουν, στα πολύσκαρμα καράβια του Αχιλλέα να πέσουν πάνω ̓ τον ακράνη του θ ̓ ασκώσει εκείνος τότε, τον Πάτροκλο ̓ κι αυτός απ ̓ του Έχτορα θα πέσει το κοντάρι, αφού χαλάσει πλήθος άγουρους ομπρός στο κάστρο πρώτα, μέσα στους άλλους τον αντρόκαρδο το γιο μου Σαρπηδόνα. Κι ο γαύρος Αχιλλέας, θυμώνοντας για κείνον, θα σκοτώσει τον Έχτορα μετά απ ̓ τ ̓ Αργίτικα καράβια όλο πιο πίσω
θα κάνω εγώ τους Τρώες να φεύγουνε, χέρι η Αθηνά ως να δώσει, κι οι Αργίτες πια της Τροίας το απόγκρεμο ξεθεμελιώσουν κάστρο. Μα ως τότε μήτε εγώ την όργητα θα παρατήσω, μήτε
άλλον θ ̓ αφήσω απ ̓ τους αθάνατους να σκέπει τους Αργίτες
δω πέρα, του Αχιλλέα το θέλημα πριν γένει απ ̓ άκρη ως άκρη, καθώς του το 'ταξα και του 'γνεψα με το κεφάλι, τότε
που η Θέτιδα η θεά μου αγκάλιασε τα γόνα, να δοξάσω
τον Αχιλλέα παρακαλώντας με τον καστροκαταλύτη.»
Αυτά είπε, και το λόγο του άκουσεν η κρουσταλλόχερη Ήρα, κι απ ̓ τα βουνά της Ίδας έδραμε στον Όλυμπο το μέγα.

Πώς ταξιδεύει ενούς η θύμηση, που έχει γυρίσει χώρες
πολλές, και στη στιγμή στοχάζεται μες στα βαθιά του φρένα
,,να 'μουν εκεί, για αλλού, και του περνούν περίσσια απ ̓ το κεφάλι' όμοια γοργά πετώντας έφτασε κι η Ήρα η σεβάσμια τότε
πα στον απόγκρεμο τον Όλυμπο και βρήκε στο παλάτι
του Δία μαζί όλους τους αθάνατους θεούς, κι αυτοί, ως την είδαν, με ορμή σκωθήκαν χαιρετώντας τη με το κρασί στο χέρι.
Μ ̓ αυτή τους άλλους όλους άφησε, και παίρνει το ποτήρι
της ροδομάγουλης της Θέμιδας, που έτρεξε ομπρός της πρώτη
και κράζοντας τη με ανεμάρπαστα της συντυχαίνει λόγια:
«Ήρα, τι τρέχει κι ήρθες; Φαίνεσαι περίσσια συχυσμένη·
πολύ του Κρόνου ο γιος, το ταίρι σου, θα σ ̓ έχει λέω τρομάξει.» Και τότε απηλογιά της έδωσεν η κρουσταλλόχερη Ήρα:
« Μη μου ζητάς να μάθεις, Θέμιδα, το ξέρεις δα κι ατή σου, πόσο σκληρή καρδιά κι αμάλαχτη στα στήθια εκείνος κλείνει. Μα κάμε αρχή, μες στο παλάτι μας ξανά οι θεοί να πάρουν
να τρων, κι εσύ με τους αθάνατους τους άλλους θα τ ̓ ακούσεις. σαν τι αδικίες ο Δίας σοφίστηκε να κάνει ̓ λέω με τούτες
δε θα χαρεί κανείς στα φρένα του, μήτε θνητός και μήτε
θεός, γλυκό ψωμί κι αν έμεινε να χαίρεται κανένας!»
Είπε, και κάθισε στο θρόνο της η πολυσέβαστη Ήρα,
κι οι άλλοι θεοί μεμιάς δαγκώθηκαν στο αρχοντικό του Δία'
κι εκείνη με τα χείλια εγέλασε, μ ̓ απά στα μαύρα φρύδια
το μέτωπο της δε γαλήνευε, κι αυτά τους λέει ξεσπώντας: «Άμυαλοι εμείς, που μες στην τρέλα μας τα βάζουμε μαζί του! Να του ριχτούμε ακόμα θέλουμε, ν ̓ αφήσει αυτά που κάνει,
με λόγια η και μεβιας ̓ μ ̓ αλάργα μας καθίζει αυτός, και διόλου δε μας ψηφά, δε λογαριάζει μας ̓ τι λέει πω ξεχωρίζει
μες σ ̓ όλους τους θεούς στη δύναμη και στην αντρεία περίσσια. Λοιπόν βαστάτε, στον καθένα μας ό,τι κακό κι αν κάνει.
Έτσι τον Άρη τώρα επλάκωσε λέω συφορά μεγάλη,
τι ο γιος του ο Ασκάλχφος στον πόλεμο σκοτώθηκε, που αγάπη περίσσια του 'χεν ο Άρης ο άτρομος, γιατί 'ταν λέει δικός του.» Αυτά είπε, κι ο Άρης τότε χτύπησε τα δυο γερά μεριά του
με τ ̓ ανοιχτά του χεροπάλαμα, και φώναξε θρηνώντας:
« Μη μου κακιώστε τώρα, αθάνατοι του Ολύμπου, αν τρέξω κάτω στα πλοία τ ̓ Αργίτικα, το θάνατο να γδικιωθώ του γιου μου,
κι ακόμα αν ειν ̓ γραφτό αστροπέλεκο του Δία να μ ̓ έβρει, αντάμα με τους νεκρούς κι εγώ να κοίτουμαι στο γαίμα και στη σκόνη.» Αυτά είπε, και να ζέψουν τ ̓ άτια του, το Φόβο και τον Τρόμο,

προστάζει ευτύς, κι ατός του εφόρεσε τη στραφτερή του αρμάτα. Έτσι ο θυμός του Δία θα πλήθαινε το δίχως άλλο τότε,
κι η μάνητα του στους αθάνατους πιο ανήλεη θα ξεσπούσε,
αν η Αθηνά, μην πάθουν τρέμοντας όλοι οι θεοί, απ ̓ το θρόνο δεν πεταγόταν, κει που κάθουνταν, να δράμει στο ξωπόρτι.
Από κεφάλι κι ώμους του 'βγαλε και κράνος και σκουτάρι,
και το χαλκό κοντάρι παίρνοντας απ ̓ το γερό του χέρι
το στήνει ορθό, και βάλθηκε έπειτα τον Άρη να μαλώνει: «Ξεφρενιασμένε εσύ, θεότρελε, χαμένος πας! Του κάκου
τα 'χεις τ ̓ αφτιά κι ακούς. Δε σου 'μείνε ντροπή και νους καθόλου,
Ή κρουσταλλόχερη δεν άκουσες το τι μας είπεν Ήρα,
που τον Ολύμπιο Δία παράτησε πριν λίγην ώρα κι ήρθε;
Για θέλεις συφορές αρίφνητες να πάθεις και να γύρεις
με το στανιό ξανά στον Όλυμπο, κι ας καιγεται ή καρδιά σου,
και σε κακό να ρίξεις άμετρο και μας τους άλλους όλους;
Θα παρατήσει αυτός τους πέρφανους τους Τρώες και τους Αργίτες και θα 'ρθει πίσω ευτύς στον Όλυμπο, και τις φωνές θα βάλει βάζοντας χέρι αράδα σε όλους μας, για φταίμε για δε φταίμε.
Άσε λοιπόν σου λέω την όργητα για τον υγιό σου τώρα.
Κι άλλοι μαθές πολύ πιο κάλλιοι του στη δύναμη, στα χέρια,
νεκροί έχουν πέσει για θα πέσουνε ̓ τι των ανθρώπων όλων η φύτρα κι η γενιά δε γίνεται του Χάρου να γλιτώσει.»
Αυτά είπε, και στο θρόνο εκάθισε τον αντρειωμένον Άρη.
Κι η Ήρα φωνάζει στον Απόλλωνα να βγει μαζί της έξω,
κι η Ίριδα να 'ρθει, των αθάνατων θεών μαντατοφόρα·
και τότε λέει και με ανεμάρπαστα τους συντυχαίνει λόγια:
« Στην Ίδα ο Δίας το γρηγορότερο να πάτε σας προστάζει,
κι όταν κει πέρα πια θα φτάσετε κι ομπρός στο Δία σταθείτε, ό,τι προστάξει εκείνος κάνετε γοργά κι ό,τι ζητήσει.»
Η Ήρα η σεβάσμια σαν τους μίλησε, γυρνώντας στο θρονί της
πάει και καθίζει, κι αμολύθηκαν εκείνοι οι δυο πετώντας. Φτάνουν στην Ίδα την πολύπηγη, των αγριμιών τη μάνα,
και βρίσκουν στην κορφή του Γάργαρου το Δία το βροντολάλο, κι όπως καθόταν, τον περίζωνε γύρα ευωδάτο νέφος.
Κι αυτοί στο Δία μπροστά εσταμάτησαν το νεφελοστοιβάχτη'
κι όπως εκείνος τους αντίκρισε, δε θύμωσε καθόλου
που πρόθυμα το λόγο του άκουσαν απ ̓ τ ̓ ακριβό του ταίρι,
και λόγια μίλησε άνεμάρπαστα στην Ίριδα πιο πρώτα:
Ίριδα, ομπρός, για τρέχα γρήγορα στο ρήγα Ποσειδώνα,
και τούτα να του πεις ̓ μη γίνεσαι ψευτομαντατοφόρα.

Πες του ν ̓ αφήσει πια τον πόλεμο και τη σφαγή, με βιάση
στην άγια να μισέψει θάλασσα για στους θεούς τους άλλους.
Μ ̓ αν δεν ακούσει αυτά που ορίζω του και πει να τ ̓ αψηφήσει,
ας στοχαστεί καλά πρωτύτερα στο νου και στην καρδιά του,
μη δεν κρατήσει ως πέσω απάνω του, και δυνατός ας είναι ̓
τι πιο τρανός πολύ στη δύναμη θαρρώ απ ̓ αυτόν πως είμαι,
και τον περνώ στα χρόνια. Τίποτα δεν το 'χει ωστόσο εκείνος
να μου μιλάει σαν ίσος κι όμοιος μου, που κι άλλοι με τρομάζουν.» Αυτά είπε, κι η ανεμόποδη Ίριδα γρικάει την προσταγή του,
κι απ ̓ τα βουνά της Ίδας χύθηκε στην Τροία την άγια κάτω.
Πώς όταν πέφτει από τα σύγνεφα χαλάζι κρύο για χιόνι,
απ ̓ του βοριά του αιθερογέννητου το φύσημα σπρωγμένο·
με όμοιαν ορμή κι η γρήγορη Ίριδα πετώντας τότε φτάνει,
και στον τρανό, κοντά του τρέχοντας, μιλάει τον Κοσμοσείστη: « Της Γης αφέντη γαλαζόχαιτε, του βροντοσκουταράτου
του Δία δω πέρα κάποιο μήνυμα σταλμένη σου 'χω φέρει.
Ν ̓ αφήσεις πια τη μάχη επρόσταξε και τη σφαγή, με βιάση στην άγια να μισέψεις θάλασσα για στους θεούς τους άλλους. Μ ̓ αν δεν ακούσεις ό,τι ορίζει σου και πεις να τ ̓ αψηφήσεις, ατός του να 'ρθει εδώ φοβέριζε να χτυπηθεί μαζί σου.
Μον ̓ φεύγα λέει το γρηγορότερο, μ ̓ εκείνον μην τα βάζεις,
τι πιο τρανός πολύ στη δύναμη κατέχεις το πως είναι,
και σε περνά στα χρόνια. Τίποτα θαρρεί δεν το 'χεις όμως
να του μιλάς σαν ίσος κι όμοιος του, που κι άλλοι τον τρομάζουν.» Μα ο Κοσμοσείστης τότε θύμωσε κι απηλογιά της δίνει:
«Ωχού, τα λόγια τρυ όλο ξέπαρση, κι ας ειν ̓ τρανός, που θέλει,
μια κι είμαστε ίσοι, ν ̓ αφεντεύει με μεβιας, αθέλητα μου.
Τρεις αδερφοί απ ̓ τον Κρόνο που 'μαστε, παιδιά της Ρέας κι οι τρεις μας,
πρώτος ο Δίας, κι εγώ, και των νεκρών ο ρήγας, ο Άδης, τρίτος, σε τρία τον κόσμο τον μοιράσαμε, καθένας το δικό του'
και κλήρο ως ρίξαμε, στη θάλασσα την αφρισμένη πέφτει
να μένω εγώ για πάντα, κι έλαχε στον Άδη το σκοτάδι,
και πήρε ο Δίας τα ουράνια τ ̓ άσωστα με σύγνεφα κι αιθέρα ̓ όμως η γη κι ο μέγας Όλυμπος είναι μαζί ολονώ μας.
Γι ̓ αυτό κι εγώ στου Δία το θέλημα δε σκύβω το κεφάλι ̓ τρανός κι ας είναι, ας κάθεται ήσυχα σ ̓ αυτό που του 'χει λάχει. Κι ουδέ με σκιάζουν οι φοβέρες του, του πεταμού δεν είμαι ̓ : και κάλλιο θα 'κανε τις κόρες του και τους υγιούς του εκείνος, που έχει γεννήσει, να τους έβαζε μπροστά, να τους μαλώνει. Εκείνοι ναι, θ ̓ άκοϋγαν θέλοντας και μη τις προσταγές του.»

Κι η ανεμοπόδα γρήγορη Ίριδα του απηλογήθη κι είπε:
«Της Γης αφέντη γαλαζόχαιτε, τα λόγια τούτα αλήθεια
στο Δία να φέρω, τόσο αράθυμα, πεισματωμένα που 'ναι;
Για να τ ̓ αλλάξεις θες; τι οι φρόνιμοι μπορεί κι αλλάζουν γνώμη. Το ξέρεις, πάντα τους πρωτόγεννους συντρέχουν οι Ερινύες.» Κι ο Ποσειδώνας τότε στράφηκε κι απηλογιά της δίνει:
« Πολύ σωστός ο λόγος, Ίριδα θεά, που μου 'πες τώρα' μέγα αγαθό με αποκρισάτορα να κρένεις μυαλωμένο. Όμως βαρύς θυμός τα φρένα μου και την καρδιά πλακώνει, ίδιο μοιράδι οι δυο μας να 'χουμε, τον ίδιο κλήρο, κι όμως
πάντα να θέλει με πικρόχολα να με αποπαίρνει λόγια.
Μα τώρα εγώ—κι ας μου 'ρχεται άσκημα—στη γνώμη του θα κλίνω. Κάποιο άλλο λόγο ωστόσο θα 'λεγα, κι όχι φοβέρα κούφια:
Αν το 'χει αυτός σκοπό, στο πείσμα μας, της Αθηνάς κι εμένα,
της Ήρας και του Ερμή και του Ηφαίστου του ρήγα, τη σπλαχνιά του στην Τροία να δείξει την απόγκρεμη, κι ουδέ και στους Αργίτες
δόξα τρανή χαρίσει αφήνοντας να την πατήσουν, τότε
καλά ας το ξέρει, αγιάτρευτη όχτρητα θ ̓ ανοίξει αναμεσό μας.»
Αυτά είπε ο Κοσμοσείστης, κι άφησε τους Αχαιούς κι εχώθη
στα κύματα, κι ευτύς τον ένιωσαν το μισεμό του εκείνοι.
και τότε ο Δίας του Φοίβου εμίλησεν ο νεφελοστοιβάχτης:
«Kαι τώρα, Απόλλωνα, στον Έχτορα τον χαλκοκράνη τρέχα,
τι πια της Γης o αφέντης έφυγεν, ο Κοσμοσείστης, πέρα
στην άγια θάλασσα, γλιτώνοντας απ ̓ τον αψύ θυμό μου.
Του τσακωμού μας το συντάραχο θα τον άκουγαν κι άλλοι,
όσοι θεοί που ζουν στα Τάρταρα, τρογύρα από τον Κρόνο.
Μα έτσι κι εγώ κι εκείνος βγαίνουμε πολύ πιο κερδεμένοι,
πού ομπρός στη συφορά που του 'ρχονταν τα χέρια μου εφοβήθη' αλλιώς αύτη η δουλειά δεν τέλειωνε θαρρώ χωρίς ιδρώτα.
Μα πάρε εσύ το βροντοσκούταρο το κροσσωτό στα χέρια
και κούνα το, να φύγουν τρέμοντας οι Αργίτες οι αντρειωμένοι ̓ κι ατός σου γνοιάσου, μακροδόξαρε, τον Έχτορα το γαύρο,
και ξύπνα εντός του ορμή ακατάλυτην, ωσόπου στο φευγιό τους οι Αργίτες δίπλα στον Ελλήσποντο και στα καράβια φτάσουν. Μετά με λόγο και με πράξη μου μονάχος θα φροντίσω,
το πώς οι Αργίτες απ ̓ τα πάθη τους θα ξανασάνουν πάλε.» Είπε, κι ο Φοίβος δεν παράκουσε του κύρη του το λόγο,
κι απ ̓ το βουνό της Ίδας χύθηκε, γοργό θαρρείς γεράκι,
το πιο γοργό από τα πετούμενα, που κυνηγάει τις φάσσες· και τον αντρόκαρδο τον Έχτορα, το γιο του Πρίαμου, βρίσκει

να κάθεται, όχι πια να κοίτεται, τι ότι είχε συνεφέρει,
και τους δικούς του γύρα εγνώριζε ̓ κι ίδρος και βαριανάσα
του 'χαν κοπεί, η βουλή ως τον στύλωνε του Βροντοσκουταράτου. Κι ο μακροσαϊτευτής Απόλλωνας κοντά του εστάθη κι είπε: «Έχτορα, υγιέ του Πρίαμου, ξέχωρα τι κάθεσαι απ ̓ τους άλλους δίχως πνοή, μακριά απ ̓ τον πόλεμο; σαν τι κακό σε βρήκε;»
Και τότε ο κρανοσείστης Έχτορας μιλεί του αποσωσμένος:
« Ποιος είσαι εσύ, τρανέ μου αθάνατε, που στέκεις και ρωτάς με; Δεν το 'χεις μάθει που ως ερήμαζα στων Αχαιών τις πρύμνες
τους συντρόφους του, ο βροντερόφωνος με χτύπησε Αίας στο στήθος
μ ̓ ένα βαρύ κοτρόνι κι έκοψε τη θρασεμένη αντρεία μου;
Κι είπα για μια στιγμή πως σήμερα τον Άδη θ ̓ αντικρίσω
και τους νεκρούς, τι κιόλας ένιωθα φτερό ν ̓ ανοιεί η ψυχή μου.» Κι ο μακροσαϊτευτής Απόλλωνας απηλογιά του δίνει:
«Κάνε κουράγιο, και ξαπόστειλε του Κρόνου ο γιος βοηθό σου τρανό απ ̓ την Ίδα, πλάι σου να σταθεί και να σε διαφεντεύει,
το Φοίβο εμένα τον Απόλλωνα το μαλαμοσπαθάρη,
που από καιρό και σένα γνοιάζουμαι και το αψηλό σου κάστρο. Μον ̓ έλα, αμαξολάτες πρόσταξε πολλούς να πιλαλήσουν
στα βαθουλά γραμμή πλεούμενα τα γρήγορα τους άτια
κι εγώ στρωτό θ ̓ ανοίξω στ ̓ άλογα μιαν άκρη ως άλλη δρόμο, μπροστά τους τρέχοντας, και διώχνοντας τους αντρειανούς Αργίτες.» Αυτά είπε, και στου ρήγα εφύσηξε τα στήθια ορμή μεγάλη.
Πώς ξάφνου το άτι, που ξαπόστασε και χόρτασε κριθάρι
μες στο παχνί του, σπάει τα χάμουρα και πιλαλάει στον κάμπο ποδοβολώντας, τι να λούζεται του αρέσει στο ποτάμι,
καμαρωτό, και το κεφάλι του κρατάει ψηλά, κι οι χήτες
πίσω στις πλάτες του ανεμίζουνται, κι αυτό αντριγιά γεμάτο
το φέρνουν γρήγορα τα γόνατα στις γνώριμες βοσκές του'
όμοια γοργά του Εχτόρου εδούλευαν και γόνατα και πόδια,
τη θεία φωνή ως νογήθη, κι άσκωνε τους Τρώες αμαξολάτες. Πώς τύχει αλάφι μακροκέρατο για και βουνίσιο αγρίμι
να κυνηγούν σκυλιά στο σύλλογγο κι αγριμολόοι ξωτάροι,
κι ο βράχος κρύβοντας το ο απόγκρεμος και το ισκιωμένο δάσο το γλίτωσαν, τι η μοίρα του 'γραφε να μην το ρίξουν κάτω'
κι άπ ̓ τις φωνές τους μακροχήτικος προβάλλει λιόντας ξάφνου
στο δρόμο τους, κι αυτοί πισώστρεψαν, τρανή κι ας ειν ̓ η ορμή τους· όμοια κι οι Αργίτες τους κυνήγησαν όλοι μαζί για λίγο
με τα σπαθιά και με τα δίκοπα τρυπώντας τους κοντάρια,
μα ευτύς ως ξέκριναν τον Έχτορα να χύνεται στ ̓ ασκέρι,

φόβος τους έκοψε όλους, κι έμειναν με την ψυχή στα δόντια.
Και τότε ο Θόας, ο γιος του Αντραίμονα, σ ̓ όλους μπροστά φωνάζει, των Αιτωλών τρανός πολέμαρχος, κονταροκατεχάρης,
παράξιος πάντα στο αντροπάλεμα ̓ στη σύναξη όμοια λίγοι
τον ενικούσαν, σαν παράβγαιναν οι νιούτσικοι στα λόγια.
και τότε μίλησε καλόγνωμος αναμεσό τους κι είπε:
«Ωχού, τι θάμα αυτό κι αντίθαμα τα μάτια μου που βλέπουν!
Για κοίτα, ορθός ξανά σηκώθηκε και ξέφυγε του Χάρου
ο Έχτορας, κι ήμαστε όλοι σίγουροι βαθιά στα φρένα μέσα
πως είχε σκοτωθεί απ ̓ τον Αίαντα, το γιο του Τελαμώνα.
Κάποιος θεός το χέρι του έβαλε ξανά και γλίτωσε τον, τον Έχτορα· πολλών παράλυσε τα γόνατα ως τα τώρα, και πάλε τα ίδια λέω πως θα 'χουμε ̓ τι ομπρός στους μπροστομάχους
δε θα 'χε δίχως το βαρύβροντο το Δία μια τέτοια λύσσα.
Μα τώρα ελάτε, ομπρός, το λόγο μου ν ̓ ακούσουμε όλοι θέλω: Τους άλλους, τους πολλούς, να κράξουμε να γύρουν στα καράβια, και μόνο εμείς οι πιο λιοντόκαρδοι στο ασκέρι ας κρατηθούμε, ψηλά βαστώντας τα κοντάρια μας στήθος με στήθος, κι ίσως πρώτα απ ̓ αυτόν τη φόρα κόψουμε ̓ τι όσην αντρεία κι αν έχει,
θα φοβηθεί θαρρώ στο Αργίτικο να μπει το ασκέρι μέσα.»
Είπε, κι αυτοί γρικούν το λόγο του και πρόθυμα του ακούνε.
Στον Αίαντα γύρα ευτύς εστάθηκαν, στον Τεύκρο, στο Μηριόνη, στο ρήγα Ιδομενέα, στον άτρομο, λες κι ήταν Άρης, Μέγη,
τους πιο αντρειανούς καλνώντας γύρα τους, και σύνταξαν τη μάχη στους Τρώες αντίκρυ και στον Έχτορα· κι ωστόσο έπαιρναν δρόμο οι άλλοι, οι πολλοί, στα πλοία τ ̓ Αργίτικα ξοπίσω να διαγύρουν.
Κι οι Τρώες απανωτοί ξεχύθηκαν, κι άνοιγε δρόμο πρώτος
με δρασκελιές μεγάλες ο Έχτορας· κι ομπρός του ετράβα ο Φοίβος, ντυμένος σύγνεφο στους ώμους του, το ανίκητο, κροσσάτο, λαμπρό, ανελέητο βροντοσκούταρο κρατώντας, που 'χε πάρει
ο Δίας απ ̓ το χαλκιά τον Ήφαιστο, μπρος του οι θνητοί να φεύγουν. Τούτο κρατώντας τότε ο Απόλλωνας μπήκε μπροστά στ ̓ ασκέρι.
Κι οι Αργίτες μαζωχτοί εκρατήθηκαν, κι άγριος αχός ασκώθη
δώθε και κείθε, κι οι σαγίτες τους πηδούσαν απ ̓ τις κόρδες·
κι απ ̓ τα πολλά κοντάρια που 'ριχναν παλικαρίσια χέρια
πολλά εκαρφώνουνταν κατάσαρκα σε νέα κορμιά αντρειωμένα, πολλά μεσοδρομίς, ολόλευκη πριν να γευτούνε σάρκα,
στη γη στέκονταν, κι ας λαχτάριζαν με σάρκα να χορτάσουν. Όσο το βροντοσκούταρο άσειστο στα χέρια εκράτα ο Φοίβος, πλήθαιναν οι ριξιές, και σκότωναν κι από τα δυο φουσάτα'

μα σύντας πια τα μάτια εστύλωσε στους Δαναούς, κι αγνάντια τους το 'σεισε κι ατός του ετράβηξε φωνή τρανή, η καρδιά τους στα στήθη επάγωσε και ξέχασαν τη λιονταρίσια ορμή τους. Πώς σε κοπάδι βόδια αρίφνητο για πρόβατα, που τύχει
να λείψει από κοντά ο τσοπάνος τους, μες στην καρδιά της νύχτας, σαν πέσουν δυο θεριά αναπάντεχα, τα διασκορπίζουν όλα' παρόμοια δειλιασμένοι εσκόρπισαν κι οι Δαναοί, τι ο Φοίβος
τους Τρώες τιμώντας και τον Έχτορα τους στρώνει στη φευγάλα. Κι ως οι γραμμές της μάχης σκόρπισαν, καθένας κι έναν ρίχνει. Τον Αρκεσίλαο πρώτος ο Έχτορας και το Στιχίο σκοτώνει,
στους Βοιωτούς τον έναν κύβερνο τους χαλκοθωρακάτους,
τον άλλο μπιστεμένο σύντροφο του γαύρου Ιδομενέα.
Κι ο Αινείας τον Ίασο και το Μέδοντα χτυπάει και ρίχνει κάτω·
κι ήταν ο Μέδοντας κλεφτόγεννος του αρχοντικού του Οϊλέα
κι αδέρφι του Αίαντα, κι όμως άφησε τη γη την πατρική του
και ζούσε στη Φυλακή, τι έτυχε να 'χει σκοτώσει κάποιον
δικό της μητρυγιας του Εριώπιδας, που 'χεν ι Οϊλέας γυναίκα'
κι ο τρανός Ίασος πάλε αφέντευε στων Αθηναίων τ ̓ ασκέρι,
κι αυτός του Σφήλου υγιός λογιάζουνταν κι αγγόνι του Βουκόλου. Μετά σκοτώνει ο Πολυδάμαντας το Μηκιστέα, τον Έχιο
χτυπά ο Πολίτης μες στους πρόμαχους, κι ο Αγήνορας τον Κλόνιο. Κι ο Πάρης πέτυχε το Δήοχο στο ριζοπλάτι πίσω,
μέσα στους πρόμαχους ως έφευγε, κι ως πέρα τον καρφώνει.
Κι ως τα κουφάρια αυτοί ξαρμάτωναν, οι Αργίτες στα παλούκια
και στο ανοιχτό χαντάκι εχύνουνταν και φεύγαν δώθε κείθε
στο καστροτείχι μέσα μπαίνοντας, σπρωγμένοι απ ̓ την ανάγκη. Φώναξε τότε ο μέγας Έχτορας στους Τρώες γκαρδιώνοντάς τους: «Χυθείτε στ ̓ άρμενα, κι αφήνετε τα αιματωμένα κούρσα!
Κι όποιον άλλου θα ιδώ από τ ̓ άρμενα να κοντοστέκει αλάργα, δω πέρα θα του δώσω θάνατο, κι ουδέ ποτέ οι δικοί του,
γυναίκες κι άντρες, θα του βάλουνε φωτιά για να τον κάψουν,
μον ̓ τα σκυλιά μπροστά στο κάστρο μας θα τον τραβολογήσουν!» Είπε, κι απά στις πλάτες χτύπησε με το μαστίγι τ ̓ άτια,
γραμμές γραμμές τους Τρώες ψυχώνοντας· κι αυτοί με κείνον όλοι φώναζαν στ ̓ άλογα, τ ̓ αμάξια τους που έσερναν, και τα τρέχαν
με αλαλητό βαρύ ̓ κι ο Απόλλωνας μπροστά μπροστά τους όχτους απ ̓ το βαθύ χαντάκι εγκρέμισε κλωτσώντας, και στην κοίτη
μέσα βαθιά τους πέταξε άκοπα, και στράτα γεφυρώνει
μακριά, φαρδιά, με το κοντάρι του κανένας όσο ρίχνει,
ως σφεντονίζει δοκιμάζοντας που φτάνει η δύναμη του.

Εκεί συμμαζεμένοι εχύνουνταν, κι ο Φοίβος πρώτος, κι είχε
το βροντοσκούταρο το ατίμητο στο χέρι, και το τείχος
των Αχαιών εγκρέμισε εύκολα, καθώς παιδί τον άμμο,
που αφού μαζί του παίξει χτίζοντας σπιτάκια στ ̓ ακρογιάλι,
τους δίνει μια κι ευτύς τα γκρέμισε με χέρια και με πόδια·
και συ παρόμοια, Φοίβε Απόλλωνα, τον κόπο και το μόχτο
των Αχαιών χαλνούσες, κι έριχνες κι εκείνους στη φευγάλα.
Έτσι κλεισμένοι αυτοί κρατιόντουσαν στα πλοία σιμά, και κράζαν ο ένας του άλλου κουράγιο δίνοντας· και σήκωναν τα χέρια,
και ξεφωνώντας τους αθάνατους ανακαλιούνταν όλους'
και πιο πολύ ο γερήνιος Νέστορας, των Αχαιών η σκέπη,
τα χέρια απλώνοντας προσεύκουνταν ψηλά στ ̓ αστράτα ουράνια: «Πατέρα Δία, στο πολυσίταρο το Άργος ποτέ αν, κανείς μας παχιά μεριά προβάτου καίγοντας για και βοδιού, να γύρει παρακαλούσε στην πατρίδα του, και συ του το 'χες τάξει,
μην το ξεχνάς, Όλύμπιε, σώσε μας από το μαύρο Χάρο,
και μην αφήνεις ν ̓ αφανίζουνται πια από τους Τρώες οι Αργίτες!» Είπε, κι αφήκεν ο βαθύγνωμος ο Δίας βροντή μεγάλη,
την προσευκή του γέρου ως άκουσε, που 'χε ο Νηλέας γεννήσει. Μα οι Τρώες, του Δία το χτύπο ως γρίκηξαν του βροντοσκουταράτου,
με νέαν ορμή, διψώντας πόλεμο, χύθηκαν στους Αργίτες.
Πώς στην πλατύδρομη τη Θάλασσα τρανό χιμάει το κύμα
την κουπαστή καβαλικεύοντας του καραβιού, ως το σπρώχνει του ανέμου η φόρα, που τα κύματα ψηλά σηκώνει ολόρθα' όμοια κι οι Τρώες απ ̓ το καστρότειχο με άγριον αχό χιμούσαν, και προσπερνώντας το με τ ̓ άτια τους στις πρύμνες πλάι χτυπιούνταν
στηθος με στήθος με τα δίκοπα κοντάρια—από τ ̓ αμάξια τούτοι, κι εκείνοι στα καράβια τους ανεβασμένοι απάνω,
κι είχαν κοντάρια χαλκομύτικα, μακριά πολύ και στέρια,
μες στα καράβια τους, στις θάλασσες να κονταροχτυπιούνται.
O Πάτροκλος, όση ώρα εμάχουνταν οι Τρώες με τους Αργίτες αλάργα απ ̓ τα γοργά πλεούμενα, στο καστροτείχι απόξω, μες στου καλόκαρδου του Ευρύτιυλου καθόταν το καλύβι,
και με τα λόγια του τον εύφραινε· και στην πικρή πληγή του μαλαχτικά βοτάνια απίθωνε, να πάψει ο μαύρος πόνος.
Μα ως ξέκρινε τους Τρώες να χύνουνται στο καστροτείχι απάνω, και τους Αργίτες ξεφωνίζοντας στα πόδια να το βάζουν,
σέρνει φωνή μεγάλη σκούζοντας και τα μεριά χτυπώντας
με τ ̓ ανοιχτά του χεροπάλαμα, κι αυτά του λέει με κλάμα:
« Πια δε βαστώ καθόλου, Ευρύπυλε, κι ας έχεις τόση ανάγκη,

εδώ να μείνω, τι μας έζωσε βαρύς αλήθεια αγώνας.
Μον ̓ βάλε τώρα τον ακράνη σου να σου περνάει την ώρα,
κι εγώ στον Αχιλλέα, στον πόλεμο για να τον σπρώξω, τρέχω.
Το σπλάχνο του ποιος ξέρει αν θ ̓ άγγιζα μιλώντας του, αν μ ̓ εβόηθα κάποιος θεός· τι αξίζει η φώτιση σαν έρχεται από φίλο.»
Είπε, και παίρνει δρόμο τρέχοντας· κι οι Δαναοί κρατιούνταν
στους Τρώες που τους χτυπούσαν άσειστοι ̓ μα πάλε να τους διώξουν
μακριά απ ̓ τ ̓ άρμενα δε δύνουνταν, κι ας ήταν και πιο λίγοι.
Ωστόσο μήτε οι Τρώες τις φάλαγγες των Δαναών να σπάσουν μπορούσαν και να φτάσουν στ ̓ άρμενα σιμά και στα καλύβια,
Όπως μαδέρι ισιώνει σε άρμενο μιαν άκρη ως άλλη η στάφνη σε άξιου μαστόρου χέρια, η φώτιση της Αθηνάς που κάνει
τα μυστικά που κρύβει η τέχνη του καλά να τα κατέχει'
όμοια κι αυτών μαθές σοζύγιαζε τότε η σφαγή κι η μάχη.
Κι όπως καθένας σε άλλο ολόγυρα καράβι επολεμούσε,
ο Έχτορας ήρθε ομπρός στον Αίαντα τον ξακουστό κι εστάθη. Για ένα καράβι οι δυο τους μάχουνταν, μα δεν μπορούσαν μήτε ο ένας το πλοίο να κάψει διώχνοντας τον Αίαντα, μήτε τούτος να στρέψει πίσω πια τον Έχτορα, που 'χε θεό προλάτη.
Κι ο γαύρος Αίαντας τον Καλήτορα, το γιο του Κλύτιου, βρίσκει
στο στήθος με κοντάρι, ως έφερνε φωτιά για το καράβι'
πέφτει στη γη βροντώντας, κι ο δαυλός του ξέφυγε απ ̓ το χέρι.
Κι ο μέγας Έχτορας, ως ξέκρινε νεκρό πεσμένο χάμω
στις σκόνες μέσα εκεί τον ξάδερφο στο μαύρο ομπρός καράβι, σέρνει φωνή τους Τρώες γκαρδιώνοντας και τους Λυκιώτες όλους: « Τρώες και Λυκιώτες κι όλοι οι Δάρδανοι, τρανοί κονταρομάχοι, τη μάχη τέτοιαν ώρα δύσκολη μην παρατάτε ακόμα,
μόνο γλιτώστε τον Καλήτορα, μην τύχει και του πάρουν,
στο αρμενοστάσι ομπρός ως έπεσεν, οι Αργίτες τ ̓ άρματά του.» Είπε, κι απά στον Αίαντα τίναξε το λαμπερό κοντάρι,
μα ξαστοχάει, και το Λυκόφρονα τον Κυθηριώτη βρίσκει,
το γιο του Μάστορα, που σύντροφο τον είχεν ο Αίας κοντά του κρατήσει, τι είχε στ ̓ άγια Κύθηρα σκοτώσει εκείνος κάποιον. Αυτόν, στον Αίαντα δίπλα ως έστεκε, στην κεφαλή, στ ̓ αφτί του ψηλά, χτυπάει με το κοντάρι του κι ανάσκελα στη σκόνη
χάμω απ ̓ του πλοίου την πρύμνα εκύλησε, κι ελύθη η δύναμη του. Κι ο Αίαντας πάγωσε, και μίλησε γυρνώντας του αδερφού του:
« Τεύκρο καλέ μου, τώρα ο σύντροφος σκοτώθηκε ο πιστός μας, ο γιος του Μάστορα απ ̓ τα Κύθηρα, που ήρθε σε μας να μείνει, και σε ίδια σέβαση τον είχαμε με τους γονιούς μας πάντα.

Ο αντρόκαρδος τον σκότωσε Έχτορας. Μα οι γοργοθανατούσες που είναι σαγίτες και το τόξο σου, του Απόλλωνα το δώρο;» Είπε, κι αυτός τα λόγια του άκουσε και τρέχει ευτύς κοντά του' το σαϊτολόγο μες στα χέρια του και το δοξάρι εκράτει
το λυγερό, και πήρε κι έριχνε βροχή στους Τρώες απάνω.
και βρήκε πρώτα του Πεισήνορα το γιο τον ψυχωμένο,
τον Κλείτο, που 'χε ο Πολυδάμαντας, ο γιος του Πάνθου, ακράνη, τα νιόλουρα ως κρατούσε κι έβλεπε μονάχα τ ̓ άλογά του,
που τα 'ριχνε οπού ανακατώνουνταν τα πιο πολλά φουσάτα, στους Τρώες για χάρη και στον Έχτορα ̓ μα το κακό τον βρήκε
μεμιάς, κι ουδέ κανείς τον γλίτωσε, κι ας το λαχταρούν τόσο'
τι ήρθε η σαγίτα και τον κάρφωσε στο σβέρκο η φαρμακούσα' κι από το αμάξι εκατρακύλησε, και τ ̓ άτια έκαμαν πίσω,
με βρόντο το άδειο αμάξι σέρνοντας· κι ευτύς ο Πολυδάμας, ως τα 'δε που 'φευγαν, επρόφταξε και στάθηκε μπροστά τους, και στον Αστύνοο τα παράδωσε, το γιο του Προτιώνα'
κι αφού τον πρόσταξε να γνοιάζεται, πλάι του να τα 'χει πάντα τ ̓ άλογα, αυτός γυρνώντας έσμιξε τους μπροστομάχους πάλε. Κι ο Τεύκρος βγάζει για τον Έχτορα το χαλκοκράνη κι άλλη σαγίτα, κι έτσι τέλος θα 'δινε στη μάχη ομπρός στα πλοία,
αν τη ζωή χτυπώντας του 'παίρνε στην αντριγιά του απάνω. Μα το βαθύ μυαλό δεν ξέφυγε του Δία που τον γνοιαζόταν τον Έχτορα, και δεν την έδωσε στον Τεύκρο τέτοια δόξα' του σπάει την κόρδα την καλόστριφτη στο αλάθευτο δοξάρι, ως το τραβούσε, κι η χαλκόβαρη σαγίτα ξεστρατίζει
και φεύγει πέρα, και του ξέφυγε το τόξο από τα χέρια.
Κι ο Τεύκρος πάγωσε, και μίλησε γυρνώντας του αδερφού του: «Ωχού, κάποιος θεός τον κάθε μας σκοπό στη μάχη απάνω μας τον ζαβώνει, τι μου τίναξε το τόξο από το χέρι
τη νιοστριμμένη κόρδα σπάζοντας, που το πουρνό την είχα
στεριώσει, στις πυκνές που θα 'ριχνα σαγίτες να βαστήξει.» Κι ο μέγας Αίαντας του αποκρίθηκεν, ο γιος του Τελαμώνα: « Καλέ μου, το δοξάρι σου άφησε και τίς πολλές σαγίτες, με τους Αργίτες μια και τα ̓ βαλε θεός και μας ζαβώνει. Πάρε στα χέρια το κοντάρι σου, στον ώμο το σκουτάρι,
και χύσου απά στους Τρώες χτυπώντας τους, και σπρώχνε και τους άλλους·
κι αν μας νικήσαν, όμως άμαχα μη μας τα πάρουν τώρα
τα γρήγορα άρμενα ̓ να δείξουμε καιρός την αντριγιά μας!»
Είπε, και κείνος το δοξάρι του μες στο καλύβι αφήνει,
το τετραβόδινο σκουτάρι του περνάει στους ώμους γύρα,
και στο γερό κεφάλι του έβαλε καλοφτιασμένο κράνος,
κι άγρια ψηλά από πάνω ανέμιζεν η φούντα του η αλογίσια.
Το δυνατό κοντάρι του άρπαξε, περίσσια ακονισμένο,
κι έτσι κινάει και φεύγει τρέχοντας και πλάι στον Αίαντα στέκει. Κι ο μέγας Έχτορας, ως ξέκρινε να σπάει του Τεύκρου η κόρδα,

σέρνει φωνή τους Τρώες γκαρδιώνοντας και τους Λυκιώτες όλους: «Τρώες και Λυκιώτες κι όλοι οι Δάρδανοι, τρανοί κονταρομάχοι, άντρες σταθείτε, ορθή κρατάτε τη της αντριγιάς τη φλόγα
εδώ στα βαθουλά πλεούμενα ̓ τι με τα μάτια μου είδα
κάποιον τρανό που ο Δίας του εχάλασε να τώρα τη σαγίτα.
Ο Δίας βοηθός σαν έρχεται, εύκολα το καλοξεχωρίζεις,
και πότε δόξα δίνει αθάνατη σε κάποιους, άλλους πάλε
να παρατήσει λέει, και χάνουνται και δεν τους διαφεντεύει.
Να τώρα εμάς συντρέχει κι έκοψε τη φόρα απ ̓ τους Αργίτες.
Όλοι μαζί λοιπόν χτυπάτε τους στα πλοία μπροστά, κι αν κάποιος από κοντάρι βρει το θάνατο για από σαγίτα τώρα,
ας πέσει· αξίζει διαφεντεύοντας το πατρικό του χώμα
να πέσει ̓ τα παιδιά του εγλίτωσαν και το ακριβό του ταίρι,
κι έμεινε απείραχτο το σπίτι του κι ο γονικός του ο κλήρος,
αν μπουν οι Αργίτες στα καραβιά τους και γύρουν στην πατρίδα.»
Αυτά είπε, κι όλοι επήραν δύναμη και στύλωσε η καρδία τους.
Κι ο Αίαντας απ ̓ την άλλη εγκάρδιωνε μιλώντας στους δικούς του: «Ντροπής, Αργίτες, για χανόμαστε για και γλιτώνουμε όλοι
την ώρα αυτή, τη μαύρη αν διώξουμε φοβέρα άπ ̓ τα καράβια.
Ο Έχτορας τώρα αν τα καράβια μας πατήσει, μη θαρρείτε
πώς με τα πόδια στην πατρίδα σας θα φτάσετε ένας ένας;
Δεν τον ακούτε εσείς τον Έχτορα πώς κράζει και γκαρδιώνει
το ασκέρι του όλο, απά στη λύσσα του να κάψει τα καράβια;
Δεν τους καλνά χορό να στήσουνε, τους λέει να πολεμήσουν. Άλλο δεν έχουμε καλύτερο κι εμείς παρά μαζί τους
στήθος με στήθος να παλέψουμε και να 'ρθουμε στα χέρια. Κάλλιο, ζωή μας μένει ή θάνατος, να ιδούμε μια για πάντα, παρά να τυραννιόμαστε άδικα μες σε σφαγές και μάχες - χρόνια πολλά πλάι στα καράβια μας από αχαμνότερούς μας». Αυτά είπε, κι όλοι επήραν δύναμη, στυλώθηκαν ̓ και τότε
το γιο του Περιμήδη εσκότωσε, των Φωκιωτών το ρήγα,
ο Έχτορας, το Σχεδίο ̓ κι εσκότωσεν ο Αίας το Λαοδάμα,
τον αντρειωμένο γιο του Αντήνορα, στους πεζολάτες πρώτο'
κι ο Πολυδάμας πάλι εσκότωσε τον Ώτο απ ̓ την Κυλλήνη,
του Μέγη ακράνη, στους αντρόκαρδους τους Επειούς ρηγάρχη.
Κι ο Μέγης, που τον είδε, απάνω του χιμάει, μα ο Πολυδάμας πηδάει λοξά και δεν τον πέτυχε, τι ο Απόλλωνας του Πάνθου το γιο να σκοτωθεί δεν άφησε μες στους προμάχους τότε·
κι έτσι τον Κροίσμο αυτός κατάστηθα με το κοντάρι βρίσκει. Βρόντηξε πέφτοντας, κι ως έσκυβεν ο Μέγης να τον γδύσει, χύθηκε ο Δόλοπας απάνω του, τρανός κονταρομάχος,

ο γιος του Λάμπου, του Λαομέδοντα τ ̓ αγγόνι, που 'χε ο Λάμπος κάνει αντρειωμένο και πολύξερο στην τέχνη του πολέμου. Τούτος σιμώνοντας εχτύπησε στη μέση το σκουτάρι
του Μέγη, μα ο γερός ο θώρακας που εφόραε, ταιριασμένος
με λάμες κουφωτές, τον γλίτωσε ̓ τον είχε απ ̓ την Εφύρα, απ ̓ του Σελήη τους όχτους κάποτε φέρει ο Φυλέας στο σπίτι του ρήγα Ευφήτη δώρο ατίμητο, που καλοσκάμνισέ τον,
απ ̓ τις ριξιές του οχτρού στον πόλεμο να τον γλιτώνει πάντα. Αυτός απ ̓ το κορμί ξεμάκρυνε του γιου το Χάρο τώρα.
Κι ο Μέγης ρίχνει το κοντάρι του το μυτερό, και βρίσκει
του φουντωτού χαλκένιου κράνους του κατάκορφα την άκρη, και πέρα πέταξε τη φούντα του, που ως έπεσε στη σκόνη, φεγγοβολούσε ακέρια, νιόβαφη με λαμπερή πορφύρα.
Μα όσο μαζί του ακόμα εμάχουνταν κι έλπιζε ακόμα νίκη,
φτάνει ο Μενέλαος ο αντροδύναμος βοηθός του, κι ως εστάθη πίσω κρυφά, στο πλάι του Δόλοπα, τον πέτυχε στον ώμο·
κι ως λαχταρούσε το κοντάρι του να πάει μπροστά, το στέρνο του τρύπησε, κι αυτός σωριάστηκε τα πίστομα στο χώμα.
Κι αυτοί απ ̓ τους ώμους του τα χάλκινα χιμούν και παίρνουν όπλα ̓ κι ο Έχτορας τότε κράζει σε όλα του τ ̓ αδέρφια και ξαδέρφια'
και πρώτα του Ιετάονα μάλωσε το γιο, τον αντρειωμένο Μελάνιππο, που πριν οι αντίμαχοι στης Τροίας τα μέρη φτάσουν, τα στριφτοζάλικα τα βόδια του βοσκούσε στην Περκώτη ̓
σα φτάσαν όμως τα διπλόγυρτα των Δαναών καράβια,
στην Τροία ξανάρθε και ξεχώριζε μέσα στους Τρώες τους άλλους· τον είχε ο Πρίαμος στο παλάτι του και τον τιμούσε ως γιο του.
Σ ̓ αυτόν μιλούσε ο μέγας Έχτορας μαλώνοντας τον τώρα:
« Έτσι θα μείνουμε, Μελάνιππε, με σταυρωμένα χέρια; :
και δε σε νιάζει που μας σκότωσαν τον ξάδερφο καθόλου;
Δε βλέπεις, τ ̓ άρματα του Δόλοπα πως τριγυρνούν εκείνοι; Ακλούθα μου, τι τώρα απόμακρα δε στέκει τους Αργίτες
πια να χτυπούμε ̓ ή θα τους σφάξουμε για εκείνοι θα γκρεμίσουν την Τροία την αψηλή συθέμελα και το λαό θα σφάξουν.»
Είπε και μπήκε ομπρός, κι ο ισόθεος τον ακολούθησε άντρας.
και τους Αργίτες ο Αίας εγκάρδιωνεν, ο γιος του Τελαμώνα:
« Άντρες φανείτε, φίλοι, κι όλοι σας ντροπή στα στήθια νιώστε, κι ο ένας στον άλλο μπρος ας ντρέπεται στις άγριες μάχες μέσα' τι όσοι κρατούν ντροπή δε χάνουνται, μον ̓ πιότεροι γλιτώνουν, κι όσοι τσακίζουν δε δοξάζουνται και γλιτωμό δε βρίσκουν!»

Είπε, μ ̓ αυτοί κι ατοί τους λόγιαζαν να κρατηθούν αντρίκεια, και βαλαν στην καρδιά το λόγο του, και τα καράβια έφραξαν με χάλκινο τειχί ̓ κι εκέντριζε τους Τρώες ο Δίας ψηλάθε. Τότε ο Μενέλαος ο βροντόλαλος του Αντίλοχου φωνάζει:
« Κανένας Αχαιός, Αντίλοχε, δεν είναι νιότερός σου,
μηδέ και τόσο γοργογόνατος, μηδέ και πιο αντρειωμένος.
Να θε πηδήξεις, να πετύχαινες από τους Τρώες κανέναν!»
Είπε, κι αφού κουράγιο του 'δωκε, γυρνάει και φεύγει πίσω.
Κι αυτός πηδάει μπροστά απ ̓ τους πρόμαχους και ρίχνει το κοντάρι, με προσοχή κοιτώντας γύρα του ̓ κι οι Τρώες έκαμαν πίσω,
καθώς κοντάριζε ̓ κι ούδ ̓ έφυγε στ ̓ ανώφελα η ριξιά του' στο στήθος του Ικετάονα πέτυχε το γιο, τον ψυχωμένο Μελάνιππο, στη μάχη ως έμπαινε, και στο βυζί τον βρίσκει. Βρόντηξε πέφτοντας, και σκέπασε τα μάτια του σκοτάδι.
Κι ο Αντίλοχος χιμίζει απάνω του, σα σκύλος πα στο ελάφι
το λαβωμένο, που το πέτυχεν ο κυνηγός την ώρα
που απ ̓ τη μονιά του βγαίνει, κι έλυσε μεμιάς τα γόνατα του ̓
όμοια κι ο Αντίλοχος, Μελάνιππε, χυνόταν πάνωθέ σου,
για να σε γδύσει ο πολεμόχαρος. Τον πήρε όμως το μάτι
του Εχτόρου, κι ήρθε αντίκρυ τρέχοντας μες στη σφαγή κι εστάθη. και δεν κρατήθη ομπρός του ο Αντίλοχος, με όσην αντρεία κι αν είχε' σαν το θεριό στα πόδια το 'βαλε, σε βουκολιό που κάνει
κάποια ζημιά τρανή, σκοτώνοντας για σκύλο για βουκόλο,
και το 'βαλε στα πόδια γρήγορα, πολλοί πριν μαζωχτούνε'
όμοια έφευγε κι ο γιος του Νέστορα, κι απάνω του απολνούσαν
ριξιές φαρμακωμένες ο Έχτορας κι οι Τρώες με αχό μεγάλο. Τέλος, σαν έφτασε στους συντρόφους, μεταγυρνάει και στέκει. Και τότε οι Τρώες απάνω στ ̓ άρμενα χιμίξαν σαν τους λιόντες, σάρκες ωμές που τρων, και τέλευαν τους ορισμούς του Δία, που την ορμή τους όλο θεριεύε κεντρίζοντας τους, κι όλο
των Αχαιών τη δύναμη έκοβε, τη δόξα παίρνοντας τους·
τι μέσα του βαθιά τον Έχτορα βουλιόταν να δοξάσει,
το γιο του Πρίαμου, φλόγα αδάμαστη ν ̓ ανάψει στα καράβια τα δρεπανόγυρτα, το θέλημα το άγριο να βγει ως την άκρη της Θέτιδας· τι αυτό ο βαθύγνωμος πρόσμενε Δίας, τη φλόγα
που απ ̓ τ ̓ αναμμένο θα πετάγουνταν καράβι ν ̓ αντικρίσει" κι ευτύς μετά, καθώς λογάριαζε, τους Τρώες απ ̓ τα καράβια θα 'διωχνε πίσω πια, γυρίζοντας τη νίκη στους Αργίτες.
Με τέτοιους λογισμούς τον Έχτορα στα βαθουλά καράβια, ως δα κι ατός του το λαχτάριζε, κεντούσε να χιμίξει.

Κονταροσείστης Άρης έλεγες πως είναι και φρενιάζει,
για κι άγρια φλόγα μες σε σύλλογγο βαθύ, στα κορφοβούνια' αφροί το στόμα του μαργέλωναν, και κάτω απ ̓ τα άγρια φρύδια βγάζαν φωτιές τα δυο τα μάτια του, κι όλο φοβέρα εσειόταν
το κράνος στα μελίγγια του Έχτορα τρογύρα, ως πολεμούσε'
τι ο Δίας ατός του τον παράστεκε ψηλάθε απ ̓ τον αιθέρα, και μες στους άλλους τούτον δόξαζε μονάχα και τιμούσε' του ήταν μαθές γραφτό λιγόχρονος πάνω στη γη να ζήσει, τι κιόλας η Αθηνά η γλαυκόματη του σίμωνε τη μέρα,
που θα τον έβρισκεν ο θάνατος απ ̓ του Αχιλλέα τα χέρια.
και τις γραμμές να σπάσει εγύρευε μια δω μια κει, θωρώντας
τα πιο όμορφα άρματα κι οι πιότεροι που βρίσκουνταν Αργίτες. Μα ουδ ̓ έτσι να τις σπάσει εδύνουνταν, και μ ̓ όλη του τη λύσσα, τι εκείνοι σε σφιχτές κρατιόντουσαν γραμμές και δεν έφευγαν. Πώς βράχος τρίψηλος, απόγκρεμος, στων σφουριχτών ανέμων
τη λύσσα στέκει και στα κύματα που πάνω του ξεσπούνε
γιγάντια, ορθόστητα, στο πέλαγος αντίκρυ τ ̓ αφρισμένο ̓
όμοια στέκονταν στέριοι ουδ ̓ έφευγαν μπροστά στους Τρώες κι οι Αργίτες.
Κι αυτός, ξαστράφτοντας ολόγυρα παντού, χιμάει στ ̓ ασκέρι
και πέφτει μέσα, ως κύμα πού 'πεσε, θρεμμένο απ ̓ τους ανέμους κι από τα σύγνεφα, σε γρήγορο καράβι εντός, κι ακέριο
μες στους αφρούς του το κουκούλωσε, κι η άγρια πνοή του ανέμου ψηλά σφυρίζει μες στα ξάρτια του ̓ κι οι ναύτες παραλυούνε,
κάθε στιγμή ως θωρούν το θάνατο και μόλις του γλιτώνουν παρόμοιο σπαραγμό στα στήθια τους κι οι Αργίτες νιώθαν τότε.
Κι αυτός—πώς λιόντας ανημέρωτος χιμίζει σε γελάδες,
που σε απλωμένου βάλτου αρίφνητες τη χλωρασιά βοσκούνε, κι ο γελαδάρης στέκει δίπλα τους· μα το θεριό, που θέλει γελάδα να του φάει στριφτόκερη, δεν ξέρει πώς να διώξει'
και μια μπροστά, μια πίσω βρίσκεται, στού κοπαδιού τον κάβο για στην ουρά ̓ κι ο λιόντας χύνεται στη μέση και σπαράζει
μια του γελάδα, κι οι άλλες σκόρπισαν όμοια κι οι Αργίτες τότε στο Δία πατέρα και στον Έχτορα μπροστά ετσακίζαν όλοι.
Κι αυτός τον Περιφήτη εσκότωσε το Μυκηναίο μονάχα'
γιος ήταν του Κοπρέα, που πήγαινε του βασιλιά Ευρυσθέα
τους ορισμούς στον αντροδύναμο τον Ηρακλή να φέρει.
Κακός ο κύρης, μα καλύτερος χίλιες φορές ο γιος του,
σε όλα παράξιος, και στο τρέξιμο και στης αντρείας τη χάρη,
και στο μυαλό απ ̓ τους πρώτους στάθηκε μες στις Μυκήνες τότε. και τώρα ετούτος δόξα ατίμητη στον Έχτορα χαρίζει'

τι ως γύριζε τις πλάτες, σκόνταψε στου σκουταριού το γύρο,
που ως χαμηλά στα πόδια του 'φτάνε, τον γλίτωνε απ ̓ τους χτύπους· κει πάνω μπλέκοντας τ ̓ ανάσκελα κυλίστη, και το κράνος κουδούνισε άγρια στα μελίγγια του τρογύρα, ως γκρεμιζόταν.
Τον πήρε όμως το μάτι του Έχτορα, και τρέχει ευτύς κοντά του'
στα στήθια το κοντάρι του 'μπήξε και δίπλα στους δικούς του τον σκότωσε ̓ κι εκείνοι με όλο τους τον πόνο δεν τολμούσαν να τον συντράμουν, τι τον Έχτορα τον έτρεμαν κι ατοί τους. Ομπρός τους είχαν τώρα τ ̓ άρμενα, και τ ̓ ακρινά, τα πρώτα που είχαν τραβήξει, τους περίζωναν κι οι Τρώες χύθηκαν γύρα' κι οι Αργίτες στανικώς τραβήχτηκαν απ ̓ τα καράβια πίσω
τα πρώτα, δίπλα στα καλύβια τους, κι εκεί πια έμειναν όλοι, κι ουδέ και δώθε κείθε σκόρπισαν τι τους κρατούσε ο φόβος, μα κι ή ντροπή· και δίναν άπαυτα κουράγιο αναμεσό τους.
Κι απ ̓ όλους πιο ο γερήνιος Νέστορας, των Αχαιών η σκέπη,
στα γονικά τους τους εξόρκιζε θερμοπαρακαλώντας:
«Άντρες φανείτε, φίλοι, αδείλιαστοι, και τη ντροπή λογιάστε
του ξένου κόσμου, που προσμένει σας· στο νου του ας βάλει ακόμα καθένας τα παιδιά, το ταίρι του, το βιος του, τους γονιούς του,
για στον Απάνω Κόσμο βρίσκουνται για κι έχουν πια πεθάνει'
σ ̓ αυτούς ξορκίζω σας, κι ας λείπουνε, στα γόνατα σας πέφτω' σταθείτε ατράνταχτοι, μη στρέφετε τις πλάτες για φευγάλα !»
Αυτά είπε, κι όλοι επήραν δύναμη και στύλωσε ή καρδιά τους.
και τότες η Αθηνά απ ̓ τα μάτια τους σκορπάει τη μαύρη αντάρα,
τη φοβερή, κι αμέσως ξάστραψαν στο φως τα πάντα ομπρός τους,
και στη μεριά που έκαναν πόλεμο, κι εκεί τα πλοία που στέκαν.
Κι ευτύς το βροντερόφωνο Έχτορα θωρούν και τους συντρόφους, κι αυτούς που πίσω πίσω εστέκουνταν χωρίς να πολεμούνε,
κι όσους κοντά στα γοργοτάξιδα καράβια επολεμούσαν.
Ωστόσο του Αίαντα του αντροδύναμου δεν του 'ρχονταν να στέκει εκεί που κι οι άλλοι Αργίτες στέκουνταν αλάργα ̓ στην κουβέρτα των καραβιών τους πηγαινόρχουνταν με δρασκελιές μεγάλες. Κοντάρι μέσα στις παλάμες του, μακρύ, θαλασσομάχο, εικοσαπήχινο, χαλκόδετο, κουνούσε μανιασμένος.
Πώς όταν άντρας αλογάτορας, πιδέξιος καβαλάρης,
παίρνει διαλέγει τέσσερα άλογα, κι άφοϋ τα ζέψει, τρέχει
μέσα απ ̓ τον κάμπο, σπιρουνώντας τα, να παν στο μέγα κάστρο, μεσ ̓ από στράτα διαβατάρικη, κι άντρες γυναίκες πλήθος
τον χαίρουνταΐ ̓ κι αυτός ακούραστα δε σταματάει, μ ̓ απ ̓ το 'να στο άλλο πηδάει και συχναλλάζει τα, καθώς αυτά πετούνε' παρόμοια κι ο Αίαντας πηγαινόρχουνταν με δρασκελιές μεγάλες

σε άλλη κουβέρτα απ ̓ άλλη, κι έφτανε στον ουρανό η φωνή του' κι όλο και τους Αργίτες γκάρδιωνε, τα πλοία να διαφεντέψουν και τα καλύβια, αγριοφωνάζοντας. Μα κι ο Έχτορας ξοπίσω
μες στο στρατό των Τρωών δεν έστεκε των βαριαρματωμένων
σαν τον αϊτό, που σε πετούμενα—για μακρολαιμουδάτους κύκνους για χήνες για και γερανούς—κοπαδιαστά ως βοσκούνε στου πόταμου τους όχτους, άξαφνα χιμάει φτεροκοπώντας'
με ίδιαν ορμή απαντίκρυ εχίμιξε κι ο γιος του Πρίαμου πάνω
σ ̓ ένα καράβι γαλαζόπλωρο- ̓ κι ήταν του Δία το χέρι
το τρισμεγάλο που τον έσπρωξε, μαζί τους Τρώες κεντώντας. Πεισματωμένος πάλε ο πόλεμος πλάι στα καράβια ανάβει·
θα 'λεες αδάμαστοι κι ακούραστοι πως σμίξαν πολέμαρχοι
να χτυπηθούν με τέτοια ανήμερη ξανά επαλεύαν λύσσα.
Κι είχε το κάθε ασκέρι ως μάχουνταν και λογισμό δικό του:
οι Αργίτες, πως χάθηκαν κι άδικα παλεύουν να γλιτώσουν
μ ̓ από τους Τρώες καθένας έλπιζε βαθιά στα στήθια μέσα
τα πλοία να κάψουν, τους αντρόκαρδους σκοτώνοντας Αργίτες. Αυτά λογάριαζαν και στέκουνταν ο ένας στον άλλο αντίκρυ.
Κι ο Έχτορας τότε πελαγόδρομο, τρανό απ ̓ την πρύμνα αδράχνει γοργό καράβι, εκείνο κάποτε τον Πρωτεσίλαο που 'χε
φέρει στην Τροία, μα δεν τον γύρισε στη γη την πατρική του.
Για το δικό του τώρα το άρμενο κι οι Τρώες κι οι Αργίτες όλοι
με λύσσα από κοντά σκοτώνουνταν, κι ουδέ και καρτερούσαν σαγίτες και κοντάρια απάνω τους να πέφτουν απαλάργα'
ο ένας στον άλλο δίπλα στέκοντας με μια καρδιά στα στήθια με κοφτερά πελέκια εμάχουνταν και με τσεκούρια ολούθε,
κι ακόμα με κοντάρια δίκοπα και με σπαθιά μεγάλα.
Πλήθος μαχαίρια μαυρομάνικα πανώρια τότε έπεσαν
άλλα απ ̓ τις φούχτες μες στα χώματα κι άλλα απ ̓ τους ώμους πάλε, την ώρα που χτυπιούνταν, κι έπλεχεν η μαύρη γης στο γαίμα.
Κι ο Έχτορας απ ̓ την πρύμνα ως πιάστηκε, δεν ξέσφιγγε το χέρι, μόνο κρατώντας το αντικόρακο παράγγελνε στους Τρώες:
«Φέρτε φωτιά, κι ασκώνετε όλοι σας τρανή φωνή στα ουράνια' τη μέρα τούτη ο Δίας μας έδωκε για πλέριο γδικιωμό μας
τα πλοία τους όλα να πατήσουμε, που στων θεών το πείσμα κακά μας δώσαν μύρια φτάνοντας, από ατολμία των γέρων, που όντας εγώ ζητούσα πόλεμο στων καραβιών τις πρύμνες κοντά, κι εμέ τον ίδιο αμπόδιζαν και το στρατό εκρατούσαν. Μ ̓ αν όμως τότε μας ετύφλωνεν ο Δίας ο βροντολάλος,

ατός του τώρα μας ξεσήκωσε και μας αναγκαρδιώνει.»
Είπε, κι αυτοί χιμούν με πιότερη πα στους Αργίτες λύσσα.
Κι ο Αίαντας, που οι ριξιές τον ζόριζαν, πια δεν κρατήθηκε άλλο· θαρρώντας πια πω ήρθεν η ώρα του, πισωδρομίζει λίγο
στον πάγκο απά τον εφταπίθαμο κι αφήνει την κουβέρτα.
Στάθηκε εκεί παραμονεύοντας, και το κοντάρι εκράτα -
τους Τρώες να διώχνει, την ακούραστη φωτιά που κουβαλούσαν κι όλο και τους Αργίτες γκάρδιωνε βροντοφωνώντας άγρια:
« Αργίτες αντρειωμένοι, φίλοι μου, πιστοί σύντροφοι του Άρη, άντρες σταθείτε, ορθή κρατάτε τη της αντριγιάς τη φλόγα! θαρρείτε που άλλοι πίσω βρίσκουνται μαθές να μας σταθούνε, για και καστρότειχο αψηλότερο, το Χάρο να μας διώξει;
τι κάστρο εδώ για μας δε βρίσκεται πυργοθωρακωμένο,
να 'χει στρατό, που σαν παλέψουμε, τη νίκη να μας δώσει.
Στων Τρωών τον κάμπο εδώ καθόμαστε των βαριαρματωμένων,
σε λίγο τόπο, πλάι στη θάλασσα, κι απ ̓ την πατρίδα αλάργα.
Όχι η ατολμία, μόνο τα χέρια μας κρατούν το λυτρωμό μας!» Είπε, και το κοντάρι ετίναζε το σουβλερό με λύσσα'
κι από τους Τρώες κανείς αν ζύγωνε στα βαθουλά καράβια, φωτιά κρατώντας μες στα χέρια του στην προσταγή του Εχτόρου, του 'ριχνε αυτός παραμονεύοντας με το μακρύ κοντάρι.
Δώδεκα χτύπησε έτσι στ ̓ άρμενα στήθος με στήθος τότε.