Έτσι οι Αχαιοί στα δρεπανόγυρτα καράβια ολόγυρα σου,
γιε του Πηλέα, για μάχη αχόρταγοι, με βιάση αρματώνονταν,
κι από την άλλη οι Τρώες αντίκρα τους, στο στήθωμα του κάμπου.
Κι απ ̓ την κορφή του πολυφάραγγου του Ολύμπου ο Δίας προστάζει τη Θέμη, τους θεούς σε σύναξη να κράξει ευτύς ̓ κι εκείνη
τρέχει παντού, στου Δία προστάζοντας να δράμουν το παλάτι. Κανένας ποταμός δεν έλειψε (μον ̓ ο Ωκεανός δεν ήρθε),
καμιά νεράιδα, απ ̓ όσες χαίρουνται τα δάση τα πανώρια,
των ποταμών τα κεφαλόβρυσα και τα χλωρά λιβάδια.
Στου Δία το αρχοντικό σαν έφτασαν του νεφελοστοιβάχτη, στις γυαλιστές στοές θρονιάζουνταν, καλά μαστορεμένες στο Δία πατέρα από τον Ήφαιστο με τη σοφή του τέχνη. Έτσι λοιπόν στου Δία μαζώχτηκαν ̓ μηδέ κι ο Κοσμοσείστης το λόγο της θεάς αψήφησε, μον ̓ απ ̓ το πέλαο βγαίνει,
και μέσα στους θεούς καθίζοντας ρωτάει το Δία να μάθει:
« Τι τους θεούς, Αστραποκέραυνε, σε σύναξη φωνάζεις;
Στο νου σου για τους Τρώες μην έβαλες και τους Αργίτες κάτι; θαρρώ πως η σφαγή κι ο πόλεμος όπου και να 'ναι ανάβουν.» Κι ο Δίας γυρνώντας του αποκρίθηκεν ο νεφελοστοιβάχτης:
«Το λογισμό μου τον κατάλαβες ποιος είναι, Κοσμοσείστη,
που είπα να 'ρθείτε έδώ ̓ τι γνοιάζουμαι που χάνουνται έτσι εκείνοι. Ωστόσο εγώ σε κάποιο του Ολύμπου φαράγγι θα καθίσω,
βαθιά ν ̓ αναγαλλιάσω βλέποντας· σεις όμως οι άλλοι κάτω
κινάτε γρήγορα, και φτάνοντας στους Τρώες και στους Αργίτες βοηθάτε καί τους δυο, καθένας σας σε όποια μεριά του αρέσει·
τι αν ο Αχιλλέας προβάλει μόνος του τους Τρώες να πολεμήσει, μπρος στου Πηλέα το γιο το γρήγορο στιγμή δε θα κρατήσουν'
τι και πιο πριν, καθώς τον έβλεπαν, τους έπιανε τρεμούλα.
Μα τώρα που του εχάθη ο σύντροφος κι είναι γιομάτος λύσσα,
το κάστρο μην πατήσει σκιάζομαι, κι ανάντια στα γραμμένα.» Αυτά είπε ο γιος του Κρόνου, κι άσκωσε φριχτή πολέμου λύσσα, κι όλοι οι θεοί κινούν αντίγνωμοι στον πόλεμο να τρέξουν
η Ήρα κινάει στων πλοίων τη μάζωξη, μαζί τον Κοσμοσείστη, την Αθηνά Παλλάδα παίρνοντας και τον Ερμή τον κλέφτη,
που μες στους άλλους εξεχώριζε στου νου τις τέχνες όλες.
Κι ο μέγας Ήφαιστος ακλούθα τους, όλο καρδιά καί πείσμα, κουτσαίνοντας, γοργά τ ̓ αδύναμα κουνώντας αντικνήμια.
Στους Τρώες από την άλλη ετράβηξεν ο κρανοσείστης Άρης
κι η σαγιτεύτρα αντάμα του Άρτεμη κι ο μακρομάλλης Φοίβος,

κι ο Ξάνθος κι η Λητώ αποδίπλα τους, κι η γελαστή Αφροδίτη. Όσον καιρό οι θεοί βρισκόντουσαν απ ̓ τους θνητούς αλάργα,
οι Αργίτες το 'χαν πάρει απάνω τους, τι είχε ο Αχιλλέας προβάλλει, που ήταν καιρό πολύ απ ̓ τον πόλεμο τον άγριο τραβηγμένος.
Κι οι Τρώες ένιωθαν πάλι που 'τρεμαν τα γόνατα τους κάτω,
φόβο γεμάτοι, το φτερόποδο γιο του Πηλέα θωρώντας
να λάμπει μέσα στην αρμάτα του σαν καταλύτης Άρης.
Μα ως οι θεοί του Ολύμπου εσίμωσαν στα μαζωμένα ασκέρια,
η Αμάχη ασκώθη η πολεμόχαρη· και χούγιαζε η Παλλάδα,
ορθή πότε όξω απ ̓ το καστρότειχο, πλάι στο ανοιχτό χαντάκι,
και πότε στα βουερά τ ̓ ακρόγιαλα φωνάζοντας απάνω.
Αντίκρα κι ο Άρης άγρια χούγιαζε, σα μαύρη ανεμοζάλη,
στους Τρώες τη μια φορά φωνάζοντας απ ̓ την κορφή του κάστρου, και πότε στο Ωριοβούνι τρέχοντας, πλάι στου Σιμόη τους όχτους. Έτσι οι θεοί οι πολυμακάριστοι τους δυο στρατούς αγγρίζαν
να χτυπηθούν, βαρύ ξεσπάζοντας απάλε αναμεσό τους.
Όλο φοβέρα των αθάνατων και των θνητών ο κύρης
βροντάει ψηλάθε, και την άμετρη τη γης ο Ποσειδώνας
τραντάζει κάτω και τ ̓ απόγκρεμα τα κορφοβούνια ως πέρα'
της Ίδας σειούνταν της πολύπηγης όλες οι ρίζες κι όλες
οι ράχες, και τα πλοία τ ̓ Αργίτικα και το τρωικό το κάστρο.
Κι ο Άδης φοβήθη και πετάχτηκε με τρόμο απ ̓ το θρονί του,
ο ρήγας των νεκρών, χουγιάζοντας, τη γης ο Ποσειδώνας
ο κοσμοσείστης από πάνω του μην πάει στα δυο κι ανοίξει,
και σε θνητούς φανεί κι αθάνατους το αρχοντικό του ξάφνου, που ως κι οι θεοί μαθές τ ̓ οχτρεύουνται, φριχτό κι αραχλιασμένο' τόσος ο βρόντος, όπως χίμιξαν όλοι οι θεοί στη μάχη
να χτυπηθούν. Στο ρήγα εστέκουνταν τον Ποσειδώνα αγνάντια τις φτερωτές σαγίτες σφίγγοντας ο Απόλλωνας ο Φοίβος·
στον Άρη αντίκρα η γαλανομάτη θεά Αθηνά· στην Ήρα
η Άρτεμη εστάθη η κυνηγάρισσα και χρυσοδοξαρούσα,
του μακροσαγιτάρη Απόλλωνα τρανή αδερφή σαϊτεύτρα' αγνάντια στη Λητώ ο περίλαμπρος Ερμής, ο πρωτοκλέφτης' στερνά στον Ήφαιστο κι ο τρίσβαθος ο ποταμός, ο μέγας,
που όλοι οι θνητοί τον κράζουν Σκάμαντρο, κι οι αθάνατοι όλοι Ξάνθο.
Έτσι έστεκαν αντίκρυ αθάνατοι σε αθάνατους· κι ωστόσο
μες στο στρατό ο Αχιλλέας λαχτάριζε τον Έχτορα να σμίξει,
το γιο του Πρίαμου· τι με το αίμα του ποθούσε πάνω απ ̓ όλους τον ακατάλυτο πολέμαρχο, τον Άρη, να χορτάσει.
Ωστόσο τον Αινεία ξεσήκωσεν ο Φοίβος να χιμίξει
στον Αχιλλέα γραμμή, και του 'βαλε τρανή αντριγιά στα στήθη· στου γιου του Πρίαμου, του Λυκάονα, ταιριάζει τη φωνή του, και τούτον μοιάζοντας ο Απόλλωνας, ο γιος του Δία, μιλούσε: «Αινεία, των Τρωών δημογέροντα, τι έγιναν οι φοβέρες,
που μπρος συχνά στων Τρωών τους άρχοντες πα στο κρασί

πετούσες,
με του Πηλέα το γιο πως θα 'βγαινες να πολεμήσεις τάχα;» Κι ο Αινείας γυρνώντας τότε μίλησε κι απηλογιά του δίνει: « Υγιέ του Πρίαμου, τι αρμηνεύεις με, ζητώντας άθελα μου με του Πηλέα το γιο τον άφοβο να βγω να πολεμήσω; Πρώτη φορά αντικρύ στο γρήγορο τον Αχιλλέα δε στέκω'
κι άλλοτε λέω με το κοντάρι του με πήρε του κυνηγού,
στην Ίδα πάνω, σύντας πλάκωσε τα βόδια μας ν ̓ αρπάξει,
κι η Λυρνησσό κι η Πήδασο έπεσαν στα χέρια του ̓ μα εμένα μ ̓ έσωσε ο Δίας, ορμή καί γόνατα γοργά χαρίζοντας μου. Τότε ο Αχιλλέας στη γη θα μ ̓ έστρωνεν αλήθεια κι η Παλλάδα· τι αυτή τραβώντας μπρος τον γλίτωνε και του 'δινε κουράγιο νεκρούς να ρίχνει, Τρώες και Λέλεγες, με το χαλκό κοντάρι.
Γι ̓ αυτό τον Αχιλλέα στον πόλεμο κανείς δεν αντικρίζει· κάποιο θεό έχει τούτος δίπλα του και τον γλιτώνει πάντα.
Μα κι ό,τι εκείνος ρίξει χύνεται γραμμή, καί πριν τρυπήσει
κάποιου θνητού κορμί, τη φόρα του δεν κόβει. Αν όμως δίκια εζύγιαζε ο θεός του πόλεμου την κρίση, δε νικούσε
εύκολα εμένα αυτός, ολόχαλκος κι ας πέτεται πως είναι.»
Κι aπηλογήθη τότε ο Απόλλωνας, ο γιος του Δία, και του 'πε: «Για κράξε τους θεούς, αντρόκαρδε, και συ τους αναιώνιους' λεν η Αφροδίτη πως σε γέννησε, του γιου του Κρόνου η κόρη, όμως αυτόν θεά μικρότερη ̓ τι είναι η δικιά σου η μάνα
του Δία παιδί, κι η άλλη του Γέροντα της θάλασσας λογιέται. Ρίχνε λοιπόν τον ακατάλυτο χαλκό μπροστά σου, μήτε
να σε δειλιάζουν οι κατάρες του καθόλου κι οι φοβέρες.»
Αυτά είπε, και στου ρήγα εφύσηξε τα στήθη ορμή μεγάλη,
και μεσ ̓ απ ̓ τους προμάχους κίνησε με αστραποβόλο κράνος. Το γιο του Αγχίση η χιονοβράχιονη τον είδεν Ήρα ωστόσο,
που στου Πηλέα το γιο ξεχύνουνταν περνώντας μες στ ̓ ασκέρια' μαζώνει τους θεούς τρογύρα της κι αυτά τους λέει τα λόγια: «Τώρα βαθιά καλολογιάστε το στο νου σας, Ποσειδώνα
και συ Αθηνά, τα που αντικρίζετε σαν πως θα ξετελέψουν.
Να, ιδέστε τον Αινεία που κίνησε με αστραποβόλο κράνος, σπρωγμένος απ ̓ το Φοίβο, πόλεμο ν ̓ ανοίξει του Αχιλλέα.
Μα ελατέ, εμείς ας τον γυρίσουμε γοργά τα μπρος οπίσω,
για κι από μας κανένας έπειτα στον Αχιλλέα να δράμει,
να του χαρίσει νίκη ασύγκριτη, κουράγιο να του δώσει,
να ιδεί των πιο τρανών αθάνατων πως έχει την αγάπη,
κι οι άλλοι πως είναι ανεμοδούληδες, που αποξαρχής παλεύουν απ ̓ τη σφαγή κι από τον πόλεμο τους Τρώες πώς θα γλιτώσουν

τι όλοι μας είμαστε απ ̓ τον Όλυμπο κατεβασμένοι τώρα
στη μάχη αυτή να μπούμε, τίποτα μέσα στους Τρώες μην πάθει, για σήμερα ̓ μετά του μέλλουνται τα που 'χει η Μοίρα κλώσει, σύντας γεννιόταν, κι η μητέρα του τον έφερνε στον κόσμο. Όμως θεού φωνή αν δε φώτιζε γι ̓ αυτά τον Αχιλλέα,
θα φοβηθεί, σα δει να του 'ρχεται κάποιος θεός αγνάντια
στον πόλεμο ̓ βαρύ ειν ̓ οι αθάνατοι στο φως να βγουν μπροστά σου.»
Κι ο Ποσειδώνας αποκρίθηκεν ο κοσμοσείστης τότε:
«Ήρα, φωτιά μην παίρνεις άδικα, δε σου ταιριάζει εσένα!
Με τους θεούς εγώ δε θα 'θελα να χτυπηθούμε αλήθεια κάνοντας πρώτοι αρχή· γιατί είμαστε πολύ τρανότεροί τους. Ωστόσο εμείς ας πάμε ανάμερα, σε κάποια βίγλα απάνω
ψηλά να κάτσουμε ̓ τον πόλεμο θα τον γνοιαστούν τ ̓ ασκέρια. Αν όμως ο Άρης για κι ο Απόλλωνας τη μάχη ανοίξουν πρώτοι, για αν αμποδάν και δεν αφήνουνε τον Αχιλλέα να ρίχνει,
τότε και μεις μεμιάς θ ̓ ασκώσουμε φριχτό πολέμου απάλε. Γρήγορα λέω πώς θα τελέψουμε, κι εκείνοι φεύγοντας μας θα γύρουν πίσω για τον Όλυμπο με τους θεούς τους άλλους, απ ̓ τα δικά μας χέρια, θέλοντας και μη, δυναστεμένοι.»
Είπε ο θεός ο γαλαζόχαιτος, και μπήκε ομπρός, και πήγαν
στο τείχος του Ηρακλή, που ανάχωμα το στέριωνε μπρος πίσω, ψηλό, που οι Τρώες του φτιάξαν κάποτε κι η θεά Αθηνά Παλλάδα, για να γλιτώνει από της θάλασσας το τέρας, σα χιμούσε
απ ̓ το ακρογιάλι κυνηγώντας τον ψηλά στον κάμπο μέσα.
Κει πάνω ο Ποσειδώνας κάθισε κι οι άλλοι θεοί μαζί του,
και με πυκνό τρογύρα σύγνεφο τους ώμους τους σκέπασαν.
Κι οι άλλοι θεοί απαντίκρα εκάθιζαν, στου Ωριοβουνιού το φρύδι, γύρω από σένα, Φοίβε Απόλλωνα, και τον πολέμαρχο Άρη.
Έτσι εκαθόνταν κείνοι ξέχωρα και δούλευεν ο νους τους,
δείλιαζαν όμως το βαρύπονο τον πόλεμο ν ̓ ανοίξουν
κι οι δυο μεριές, κι ας τους το πρόσταζεν ο Δίας ψηλά θρονιώντας. Γιόμισε ωστόσο ακέριος κι άστραφτε μες στο χαλκόν ο κάμπος από άντρες κι άτια, κι απ ̓ τα πόδια τους, όλοι μαζί ως όδευαν, έτρεμε η γη. Και δυο πολέμαρχοι, της αντριγιάς ο αθέρας, μπροστά απ ̓ τα δυο τ ̓ ασκέρια, πόλεμο ν ̓ ανοίξουν λαχταρώντας,
ζύγωσαν, ο Αχιλλέας ο αντρόκαρδος κι ο Αινείας, ο γιος του Αγχίση. Πρώτος ο Αινείας του στέριου κράνους του τη φούντα αγριοκουνώντας
σιμώνει όλο φοβέρα, κι έσφιγγε τ ̓ ολόβαρο σκουτάρι
μπροστά στο στήθος, και το χάλκινο κοντάρι του κουνούσε.

Κι αντίκρα του ο Αχιλλέας πετάχτηκεν, αρπαχτικό λιοντάρι θαρρείς, που να σκοτώσουν θέλησαν, και μαζεύτηκαν κόσμος γύρα πολύς· κι αυτό ακατάδεχτο λέει στην αρχή να φύγει'
μ ̓ άν κάποιος απ ̓ τους νιους απάνω του τους αντρειωμένους ρίξει, μαζώνεται όλο ξεχασκίζοντας, τα δόντια του γιομίζουν
αφρούς, κι η δυνατή του αντρειώνεται καρδιά στα στήθια μέσα,
και τα πλευρά και τα λαγγόνια του χτυπάει ζερβά δεξιά του
με την ουρά, και παίρνει μόνο του κουράγιο να παλέψει'
άγριες φωτιές πετούν τα μάτια του, και χύνεται για κάποιον
να ρίξει, για στο ανθρωπομάζωμα μπροστά κι αυτό να πέσει' όμοια σπρωγμένος απ ̓ την πέρφανη ψυχή κι ορμή του εχύθη τότε ο Αχιλλέας, με τον αντρόκαρδο να 'ρθει στα χέρια Αινεία. Κι όπως τρεχάτοι κοντοζύγωσαν ο ένας του άλλου χιμώντας, πρώτος του μίλησε ο φτερόποδος θείος Αχιλλέας και του 'πε:
« Αινεία, τι τόσο από το ασκέρι σας ξαλάργαρες κι εστάθης; Μπας κι η καρδιά σου τώρα σ ̓ έσπρωξε να χτυπηθείς μαζί μου,
μέσα στους Τρώες τους αλογάρηδες λογιώντας ν ̓ αφεντέψεις,
την εξουσία του Πρίαμου παίρνοντας; Μα κι αν με ρίξεις κάτω,
ο Πρίαμος λέω το βασιλίκι του δεν παραδίνει εσένα ̓
ξέρει τι κάνει, δεν είναι άμυαλος, κι έχει παιδιά δικά του.
Μήπως μετόχι οι Τρώες σου εχώρισαν, πιο πλούσιο απ ̓ όλα τ ̓ άλλα, να το 'χεις να το χαίρεσαι, όμορφο, με αμπέλια, με χωράφια,
αν ίσως με σκοτώσεις; Δύσκολο θαρρώ να το πετύχεις!
Κι άλλοτε λέω με το κοντάρι μου σε πήρα του κυνηγού'
για δε θυμάσαι που σε πέτυχα μονάχο, κι απ ̓ την Ίδα
σε πήρα σβάρνα κάτω, κι άφησες τα βόδια σου δρομώντας
γοργά, κι ως έφευγες, δε γύριζες ματιά να ρίξεις πίσω;
Στη Λυρνησσό από κει μου ξέφυγες· μα εγώ ξοπίσω σου ήρθα, κι ως η Αθηνά μου παραστέκουνταν κι ο Δίας, το κάστρο επήρα και τις γυναίκες σκλάβες έσυρα, πια λεύτερην ήμερα
να μη χαρούν μα εσένα εγλίτωσεν ο Δίας κι οι αθάνατοι οι άλλοι. Μα τώρα λέω δε σε γλιτώνουνε, καθώς το λογαριάζεις.
Άκουσε ωστόσο και τη γνώμη μου: μέσα στο κάστρο πίσω γυρνώντας τρέχα, και μη στέκεσαι μπροστά μου, πριν σου τύχει κακό κανένα· τι κι ο ανέμυαλος σαν πάθει βάζει γνώση.»
Κι ο Αινείας γυρνώντας τότε μίλησε κι απηλογιά του δίνει:
« Γιε του Πηλέα, γυρεύεις άδικα, μωρό παιδί σα να 'μουν,
να με τρομάξεις με τη γλώσσα σου ̓ καλά κι εγώ κατέχω
και λόγια αγγιχτικά απ ̓ το στόμα μου να βγάλω και φοβέρες.
Ο ένας του άλλου το σόι κατέχει το και τους γονιούς του ξέρει, παλιά απ ̓ τον κόσμο λόγια ακούγοντας· τι μήτε τους δικούς μου

είδες εσύ, μηδέ που αντίκρισα κι εγώ τους εδικούς σου. Πατέρα εσύ τον αψεγάδιαστο Πηλέα πως έχεις, μάνα
τη Θέτιδα, την ωριοπλέξουδη θαλασσοκόρη, λένε·
κι εγώ του Αγχίση του τρανόκαρδου πως είμαι γιος λογιέμαι, κι έχω την Αφροδίτη μάνα μου ̓ κι ένα απ ̓ τα δυο ζευγάρια
τον ακριβό το γιο τους σήμερα θα κλάψουν δίχως άλλο. ̓
Όχι! Με λόγια λέω παιδιάστικα μονάχα εμείς καθόλου
δε θα χωρίσουμε, να φύγουμε ξανά απ ̓ τη μάχη πίσω.
Μ ̓ αν να τα μάθεις τώρα θα 'θελες κι αυτά, για να κατέχεις
ποια 'ναι η γενιά μου, όσοι την ξέρουνε πολλοί θαρρώ λογιούνται. Ο Δίας το Δάρδανο ο αστραπόχαρος γεννά, που κεφαλάρι εστάθη της γενιάς μας, κι έχτισε τη Δαρδανία ́ τι ακόμα
στον κάμπο η πόλη η Τροία δε βρίσκουνταν με το άγιο ψυχομέτρι, μόνο στης Ίδας της πολύπηγης τα πλάγια εζούσαν τότε.
Και πάλε ο Δάρδανος εγέννησε το βασιλιά Έριχθόνιο,
που απ ̓ τους ανθρώπους όλους στάθηκεν ο πιο τρανός στα πλούτη· δικές του τρείς χιλιάδες έβοσκαν φοράδες στο λιβάδι,
και καμάρωναν τα νιογέννητα τρογύρα τους πουλάρια.
Κι ως ο Βοριάς τις είδε που 'βοσκαν, του ξάναψεν ο πόθος,
και γίνηκε άτι γαλαζόχαιτο καί σμίγει ευτύς μαζί τους'
κι αυτές γκαστρώθηκαν και δώδεκα του γέννησαν πουλάρια'
κι αυτά ως χοροπηδούσαν παίζοντας στην πλούσια γης απάνω, πα στις κορφές τα στάχυα ετρέχανε, χωρίς να τα λυγίζουν
κι ως εσκιρτούσαν πα στης θάλασσας την απλωμένη ράχη, έτρεχαν στο ψαρί το πέλαγο, ψηλά όπου σπάει το κύμα.
Γιος του Έριχθόνιου ο Τρώας ακούστηκε, μέσα στους Τρώες ρηγάρχης,
κι ο Τρώας τρείς πάλε υγιούς ασύγκριτους έγέννησε, τον Ίλο και τον Ασσάρακο, τον έμνοστο στερνά το Γανυμήδη,
που για τα κάλλη του ξεχώριζε μες στους ανθρώπους όλους ̓ κι ως ήταν όμορφος, τον άρπαξαν ψηλά οι θεοί στα ουράνια για κεραστή του Δία, να βρίσκεται στους αθανάτους μέσα. Το Λαομέδοντα τον άψεγο γέννησε ο Ίλος πάλε,
κι ο Λαομέδοντας εγέννησε τον Τιθωνό, το Λάμπο,
τον Ικετάονα τον πολέμαρχο, τον Πρίαμο, τον Κλυτίο ̓
κι ο Ασσάρακος τον Κάπη εγέννησε, κι εκείνος τον Αγχίση'
και πάλε εγώ του Αγχίση, κι ο Έχτορας του Πρίαμου γιος λογιέται. Τέτοια η γενιά μου εμένα πέτομαι πως είναι, τέτοια η φύτρα.
Μα των θνητών η αντρεία, απ ̓ το θέλημα του Δία, τη μια τρανεύει, την άλλη σβήνει, τι είναι απ ̓ όλους μας ο πιο τρανός εκείνος.
Μα τώρα ομπρός, ας μη στεκόμαστε μες στη σφαγή την άγρια ̓

μικρά παιδιά θαρρώ δεν είμαστε, για να μιλούμε τέτοια·
τι λόγια αγγιχτικά κατέχουμε κι εσύ κι εγώ να πούμε,
ένα σωρό, που ουδ ̓ εκατόκουπο θα τ ̓ άσκωνε καράβι. Του ανθρώπου η γλώσσα είναι γοργόστροφη, περίσσιες οι κουβέντες,
λογής λογής, κι ο κάμπος διάπλατος για να θερίζεις λόγια·
κι ο κάθε λόγος έχει αντίλογο, κι ό,τι θα πεις θ ̓ ακούσεις.
Μα ποια ειν ̓ η ανάγκη εμείς να στήσουμε καβγά και ξεσυνέρια,
ο ένας τον άλλο αντίκρα βρίζοντας, παρόμοια με γυναίκες,
που καρδιοφάουσα αμάχη ξάναψε, κι ως έχουνε φρενιάσει, καταμεσός του δρόμου πιάνουνται, και ρίχνει η μια στην άλλη λόγια πολλά, σωστά και ψεύτικα, σαν που ο θυμός τις σπρώχνει; Την άγρια ορμή μου πια δε γίνεται με λόγια να κρατήσεις,
πριν χτυπηθούμε εμείς με τ ̓ άρματα ̓ την αντριγιά μας έλα
ο ένας του άλλου να δοκιμάσουμε με τα χαλκά κοντάρια!»
Είπε, και το γερό κοντάρι του στο αδρό σκουτάρι ρίχνει,
το φοβερό· κι αυτό αντιβρόντηξε στου κονταριού τη μύτη. Τότε ο Αχιλλέας αλάργα επρόβαλε με το βαρύ του χέρι
το αδρό σκουτάρι, τι εφοβήθηκε μην το περάσει του άγριου του Αινεία το μακρογίσκιωτο εύκολα κοντάρι πέρα ως πέρα, ο ανέμυαλος! καί δεν το λόγιασε, δεν πέρασε απ ̓ το νου του πως των θεών μαθές δε γίνεται τα ξακουσμένα δώρα
να τα δαμάσουν καταλυώντας τα θνητών ανθρώπων χέρια. Κι ουδέ του Αινεία το στέριο επέρασε κοντάρι τότε αντίκρα' το δώρο του θεού, το μάλαμα, του αντίσκοψε τη φόρα' μόνο τις δυο τις στρώσες πέρασε και μέναν τρεις ακόμα'
τι ο Κουτσοπόδης είχε απάνω του καρφώσει στρώσες πέντε, δυο μέσα από καλάι, δυο χάλκινες και μια μαλαματένια αναμεσός ̓ εκεί εσταμάτησε το φράξινο κοντάρι.
Δεύτερος τότε το μακρόισκιωτο ρίχνει ο Αχιλλέας κοντάρι,
και χτύπησε το ολούθε ισόκυκλο του Αίνεία σκουτάρι, απάνω στο ακρόχειλο, ο χαλκός κει που 'τρεχε κατάφτενος, ντυμένος μέσα βοδιού τομάρι ολόφτενο ̓ και το κοντάρι εχύθη
μπροστά το φράξινο, και βρόντηξε στο χτύπο το σκουτάρι. Κι ο Αινείας φοβήθηκε και ζάρωσε, και το σκουτάρι ασκώνει μακριά του ̓ και ψηλά απ ̓ τη ράχη του πετώντας το κοντάρι
τους δυο τους γύρους πρώτα ετρύπησε του σκουταριού, κι εχώθη μετά στη γή ̓ κι αυτός ξεφεύγοντας τ ̓ ολόμακρο κοντάρι
στάθη, και πίκρα εχύθη ατέλειωτη στα μάτια του, τι εσκιάχτη
που εμπήχτη το κοντάρι δίπλα του. Τότε ο Αχιλλέας λυσσώντας το κοφτερό σπαθί του ετράβηξε κι απάνω του χιμίζει
με άγριες φωνές· κι ο Αινείας θεόρατη φουχτώνει ευτύς κοτρόνα,

που δυο μαζί δε θα την άσκωναν απ ̓ όσους ζούνε ανθρώπους' τώρα στη γή ̓ μα εκείνος εύκολα την έπαιζε και μόνος.
Κι όπως χιμούσε, θα τον έβρισκε τότες ο Αινείας στο κράνος για στο σκουτάρι, που του απόδιωχνε το μαύρο Χάρο πάντα,
κι εκείνον ο Αχιλλέας θα σκότωνε με το σπαθί σιμάθε,
του Ποσειδώνα αν δεν τους έπαιρνε το μάτι απά στην ώρα ̓
κι ευτύς γυρνώντας στους αθάνατους τέτοια μιλάει και κρένει: « Ωχού μου, τον Αινεία τον άτρομο πως τον λυπάμαι τώρα, που απ ̓ του Αχιλλέα τα χέρια γρήγορα θα κατεβεί στον Άδη! Του σαγιτάρη Φοίβου Απόλλωνα τον γέλασαν τα λόγια,
τον άμυαλο! Μα εκείνος σίγουρα το Χάρο δεν του διώχνει.
Μ ̓ αυτός γιατί να βασανίζεται για ξένες έγνοιες τώρα,
που είναι άφταιγος, και καλοπρόσδεχτα περίσσια δώρα πάντα χαρίζει στους θεούς, που χαίρουνται ψηλά τα ουράνια πλάτη;
Ομπρός λοιπόν, ας τον γλιτώσουμε κι εμείς από το Χάρο.
Αν ο Αχιλλέας εδώ τον σκότωνε, θα θύμωνε, φοβούμαι,
του Κρόνου ο γιος ̓ τι είναι απ ̓ τη Μοίρα του γραμμένο να ξεφύγει, για να μη σβήσει ολότελα άκληρο κι ασήμαδο το γένος
του Δάρδανου, που ο γιος αγάπησε του Κρόνου απάνω απ ̓ όλα τ ̓ άλλα παιδιά του, όσα γεννήθηκαν από θνητές γυναίκες·
τι τη γενιά του Πρίαμου μίσησε πια τώρα ο γιος του Κρόνου·
εδώ κι ομπρός ο Αινείας ο ατρόμητος στους Τρώες θα βασιλέψει, και τα παιδιά του και τ ̓ αγγόνια του κι όλη σειρά η γενιά του.»
Και τότε η σεβαστή του απάντησε βοϊδόματη Ήρα κι είπε:
«Μονάχος, Κοσμοσείστη, απόφαση για τον Αινεία θα πάρεις· θα τον γλιτώσεις παραστέκοντας, για απ ̓ του Αχιλλέα τα χέρια θ ̓ αφήσεις τώρα να 'βρει θάνατο, με όσην αντρεία κι αν έχει;
τι εμάς τις δυο μαθές οι αθάνατοι, την Αθηνά κι εμένα,
έχουν ακούσει που ορκιζόμαστε πολλές φορές μπροστά τους,
να μη γλιτώσουμε απ ̓ το θάνατο κανένα Τρώα ποτέ μας,
μηδέ όταν καίει την Τροίαν αδάμαστη φωτιά, κι απ ̓ άκρη ως άκρη θα καίγεται, απ ̓ τους πολεμόχαρους Αργίτες αναμμένη.»
Κι ο Ποσειδώνας μόλις άκουσε τα λόγια αυτά, ξεκόβει,
κι ανοίγει δρόμο μες στον πόλεμο, στων κονταριών τους χτύπους'
κι ως έφτασε στο μέρος που 'στεκαν ο γαύρος Αχιλλέας
κι ο Αινείας, αντάρα ευτύς εσκόρπισε μπρος στου Αχιλλέα τα μάτια, και το κοντάρι του το φράξινο, το χαλκαρματωμένο,
απ ̓ το σκουτάρι του λιοντόκαρδου του Αινεία τραβάει και βγάζει'
κι αφού μπρος στου Αχιλλέα το απίθωσε τα πόδια, τον Αινεία

ψηλά απ ̓ τη γης ασκώνει γρήγορα και σφεντονίζει πίσω.
Από πολλές σειρές πολέμαρχους, πολλές σειρές αμάξια πήδηξε πάνω ο Αινείας, πετάμενος απ ̓ του θεού το χέρι,
και στης σφαγής της άγριας βρέθηκε την άκρην άκρη πίσω, κει που αρματώνουνταν οι Καύκωνες για να ριχτούν στη μάχη.
Κι ο Κοσμοσείστης τότε δίπλα του σιμώνοντας εστάθη,
τον έκραξε και με ανεμάρπαστα του συντυχαίνει λόγια:
« Σαν ποιος θεός, Αινεία, σε τύφλωσε κι έτσι σε σπρώχνει τώρα
με του Πηλέα το γιο τον άφοβο να χτυπηθείς αγνάντια,
που είναι από σένα και πιο αντρόκαρδος και στους θεούς πιο φίλος; Γύρνα τα πίσω ωστόσο, αγνάντια σου μόλις προβάλει εκείνος,
στον Άδη μη βρεθείς, η Μοίρα σου κι ας μην το γράφει ακόμα.
Μα σύντας πια τον έβρει ο θάνατος τον Αχιλλέα και λείψει,
πολέμα τότε μες στους πρόμαχους, κανένα μη φοβάσαι·
τι άλλος Αργίτης λέω δε δύνεται να σε σκοτώσει εσένα.»
Κι ως όλα τούτα του ξεδιάλυνε μιλώντας, τον αφήνει,
και την καταχνιά ευτύς διασκόρπισε μπρος στου Αχιλλέα τα μάτια, τη φοβερή· κι αυτός τα μάτια του σαστίζοντας ανοίγει. Βαρυγκομώντας τότε μίλησε στην πέρφανη καρδιά του:
« Ωχού, τι θάμα αυτό κι αντίθαμα τα μάτια μου που βλέπουν!
Να το κοντάρι μου κατάχαμα, κι ουδέ θωρώ τον άντρα,
που 'ριξα πάνω του, γυρεύοντας στη γη να τον ξαπλώσω.
Και τον Αινεία λοιπόν οι αθάνατοι θεοί τον αγαπούσαν,
κι όμως θαρρούσα εγώ πως άδικα μου παινευόταν έτσι.
Μα καταγκρέμου ας πάει! Πια ανάκαρα δε θα 'χει λέω ποτέ του
να μ ̓ ανταμώσει, μια και ξέφυγε χαρούμενος του Χάρου.
Μα τώρα ομπρός, τους πολεμόχαρους Αργίτες να γκαρδιώσω,
κι ευτύς μετά θ ̓ ανοίξω πόλεμο στους άλλους Τρώες αγνάντια.»
Είπε, και σ ̓ έναν έναν φώναζε μες στις γραμμές πηδώντας:
« Αλάργα πια απ ̓ τους Τρώες μη στέκεστε, τρανοί μου Αργίτες, τώρα! Ομπρός, τραβάτε! Ανοίχτε πόλεμο μαζί τους, άντρας με άντρα, γεμάτοι ορμή· τι μου είναι δύσκολο, με όσην αντρεία κι αν έχω,
να κυνηγήσω τόσους τρέχοντας και να παλέψω με όλους'
τι μήτε κι ο Άρης, που 'ναι αθάνατος, μήτε η Αθηνά θα μπορούν
να πολεμούν ολούθε τρέχοντας, τόσο που απλώνει η μάχη.
Όμως και πάλε, όσο έχω δύναμη στα χέρια και στα πόδια,
για να βαστήξω, εγώ τον πόλεμο δε θα τον παρατήσω·
μιαν άκρη ως άλλη τις αράδες τους θα τρέξω, κι όποιον φτάσω από τους Τρώες με το κοντάρι μου δε θα χαρεί καθόλου!»
Έτσι τους γκάρδιωνε ̓ μα κι ο Έχτορας στους Τρώες κουράγιο δίνει,

και να ριχτούν τους φώναζε άφοβα στον αντρειανό Αχιλλέα: « Μπρος στου Πηλέα το γιο μη σκιάζεστε, τρανοί μου Τρώες, καθόλου'
κι εγώ με λόγια και με αθάνατους μπορούσα να τα βάλω,
μα όχι και με άρματα, γιατί είμαστε πολύ αχαμνότεροι τους. Μήτε ο Αχιλλέας να κάμει δύνεται τα λόγια του όλα πράξη'
κι αν κάμει το 'να, όμως στο δεύτερο λέω θα κοπεί στη μέση. Μπροστά του εγώ θα βγω, τα χέρια του με τη φωτιά κι αν μοιάζουν, τα χέρια με φωτιά, κι η λύσσα του με σίδερο που αστράφτει.»
Έτσι τους γκάρδιωνε, και σήκωσαν εκείνοι τα κοντάρια
να χτυπηθούν, κι η ορμή τους έσμιξε, κι αλαλαγμός ασκώθη.
Και τότε φώναξε στον Έχτορα ζυγώνοντας ο Φοίβος:
« Μη βγεις να πολεμήσεις, Έχτορα, τον Αχιλλέα καθόλου,
μον ̓ μέσα στους πολλούς καρτέρα τον, εκεί που βράζει η μάχη, μπας καί σου ρίξει για σιμώνοντας με το σπαθί σε κρούσει.»
Αυτά είπε, κι ο Έχτορας εχώθηκε ξανά στο ασκέρι μέσα
σκιαγμένος, του θεού που εφώναζε σαν άκουσε το λάλο.
Τότε ο Αχιλλέας στους Τρώες εχύθηκε, περίσσια αντρεία ζωσμένος, φριχτά μουγκρίζοντας, κι ολόπρωτο τον Ιφιτίωνα ρίχνει,
γιο του Οτρυντέα τρανό, που αφέντευε σε πλήθιο ασκέρι απάνω'
τον είχε του Οτρυντέα του αντρόκαρδου γεννήσει μια νεράιδα
στην πλούσιαν Ύδα, στα ριζώματα του χιονισμένου Τμώλου.
Τότε ο Αχιλλέας, ως κείνος χίμιζε, τον πέτυχε στη μέση
της κεφαλής με το κοντάρι του, κι αυτή στα δυο εχωρίστη.
Πέφτει με βρόντο, κι ο αρχοντόγεννος καυκήθηκε Αχιλλέας:
« Γιε του Οτρυντέα, που ο κόσμος σ ̓ έτρεμε, στη γη ξαπλώνεις τώρα!
Εδώ μαθές σε βρήκε ο θάνατος, κι ας σέρνεις απ ̓ τη λίμνη τη Γύγαια, γονικό όπου εχαίρουσουν βασιλομοίρι, πάνω στου Ύλλου τους όχτους του πολύψαρου και του Έρμου του αφρισμένου.»
Έτσι καυκιόταν του Ιφιτίωνα τα μάτια ωστόσο η νύχτα σκεπάζει· και τ ̓ Αργίτικα άλογα τον ξέσκιζαν στις πρώτες γραμμές της μάχης με τις ρόδες τους. Κι εκείνος στο μελίγγι το Δημολέοντα, γιο του Αντήνορα, τρανό κονταρομάχο, χτυπά, σουβλίζοντας το κράνος του το χαλκομαγουλάτο'
κι ούτε και βάστηξε το χάλκινο το κράνος, μόνο η μύτη πέρασε η χάλκινη και σύντριψε το κόκαλο, και λιώμα
γένηκαν τα μυαλά, κι ως χίμιζε, στο χώμα τον ξαπλώνει.
Μετά τον Ιπποδάμα, ως πήδηξε στη γης από τ ̓ αμάξι
κι αντίκρα, του έφευγε, κοντάρεψε καταμεσός στην πλάτη·
κι εκείνος ξεψυχώντας μούγκρισε, καθώς μουγκρίζει ταύρος, σύντας τον παν τραβώντας άγουροι στον άρχο της Ελίκης,
κι ως τον τραβούν εκείνοι, χαίρεται βαθιά του ο Κοσμοσείστης·

με τέτοιο μούγκρισμα παράτησε τα κόκαλα η ψυχή του.
Τότε ο Αχιλλέας με το κοντάρι του χιμάει στον αντρειωμένο
το γιο του Πρίαμου, τον Πολύδωρο, που ο κύρης του στη μάχη δεν άφηνε να βγει, τι ολόκαρδη, στερνό παιδί του ως ήταν,
του 'χεν αγάπη, και στο τρέξιμο τους έβαζε όλους κάτω.
Και τώρα, για να δείξει ο ανέμυαλος το πόσο σβέλτος ήταν, μέσα χιμούσε από τους πρόμαχους, ως που τον βρήκε ο Χάρος' τι το κοντάρι του ανεμόποδου τον πέτυχε Αχιλλέα
πίσω στη μέση, πλάι του ως διάβαινε, κει που χρυσά θηλύκια
τη ζώνη σφίγγουν και σταυρώνοντας ο θώρακας διπλώνει. Πέρα μεριά ο χαλός επρόβαλε στον αφαλό του δίπλα,
και πέφτει βόγγοντας στα γόνατα, και τον σκεπάζει γνέφος θολό, κι ως εσωριάστη, πάνω του κρατούσε τ ̓ άντερά του.
Κι ως είδε τότε ο μέγας Έχτορας στο χώμα σωριασμένο
τον αδερφό του τον Πολύδωρο με τ ̓ άντερα στα χέρια,
σκοτάδι έχύθηκε στα μάτια του, και πια να μένει αλάργα
δε βάστηξε άλλο ̓ απάνω εχύθηκε στον Αχιλλέα, κουνώντας, παρόμοιος φλόγα, το κοντάρι του το μυτερό ̓ μα εκείνος
τινάχτη απάνω, ως τον αντίκρισε, και με χαρά φωνάζει:
« Ζυγώνει αυτός που απ ̓ όλους πιότερο τα σπλάχνα μου 'χει κάψει, αυτός τον ακριβό μου σύντροφο που εσκότωσε ̓ μα τώρα
ο ένας του άλλου πια δε θα κρύβεται στα διάβατα της μάχης.»
Είπε, και φώναξε στον Έχτορα ταυροκοιτάζοντάς τον:
«Για σίμωσε, μιαν ώρα αρχύτερα το Χάρο ν ̓ ανταμώσεις!»
Και τότε ο κρανοσείστης Έχτορας του κάνει δίχως φόβο:
« Γιε του Πηλέα, γυρεύεις άδικα, μωρό παιδί σα να 'μουν, να με τρομάξεις με τη γλώσσα σου ̓ καλά κι εγώ κατέχω
και λόγια αγγιχτικά απ ̓ το στόμα μου να βγάλω και φοβέρες. Τρανός πως είσαι, κι αχαμνότερος εγώ πολύ, το ξέρω" όμως στα χέρια των αθάνατων είναι όλα κρεμασμένα' μπορεί, κι αν είμαι εγώ αχαμνότερος, να σε σκοτώσω ̓ κόβει κι εμένα η μύτη στο κοντάρι μου, να σε πετύχω μόνο!»
Είπε, και ρίχνει το κοντάρι του με ορμή, μα κείνο πίσω φυσώντας η Αθηνά το απόδιωξεν απ ̓ τον τρανό Αχιλλέα
με ανάλαφρη πνοή ̓ στον Έχτορα ξαναγυρίζει εκείνο
και πέφτει αυτού, μπροστά στα πόδια του ̓ τότε ο Αχιλλέας λυσσώντας
χιμίζει απάνω του, γυρεύοντας να πάρει τη ζωή του,
με άγριες φωνές ̓ όμως τον Έχτορα τρέχει κι αρπάζει ο Φοίβος εύκολα, ωσάν θεός, κι απάνω του πυκνή σκορπίζει αντάρα.

Τρεις φορές χύθηκε ο φτερόποδος με το χαλκό κοντάρι θείος Αχιλλέας, καί τρεις εχτύπησε τη σύμπυκνην αντάρα' μα σύντας χίμιξε και τέταρτην, ίδια θεός, φοβέρα,
φριχτή πετάει, και με ανεμάρπαστα του συντυχαίνει λόγια: «Του Χάρου, σκύλε, πάλι εξέφυγες! Μια τρίχα κι εχανόσουν!
Ξανά σε γλίτωσεν ο Απόλλωνας ο Φοίβος, που ως στους χτύπους των κονταριών κινάς, ταξίματα περίσσια θα του κάνεις.
Θα σε ξεκάμω εγώ κι αργότερα, να σε πετύχω μόνο,
κάποιος και μένα απ ̓ τους αθάνατους μαθές αν παραστέκει.
Τώρα η σειρά των άλλων πάνω τους θα πέσω, κι όποιον έβρω!» Είπε, και ρίχνει το κοντάρι του στο Δρύοπα, και τον βρίσκει
στο σβέρκο απάνω ̓ μπρος στα πόδια του σωριάστη αυτός, μα εκείνος
τον παρατάει, και του Φιλήτορα το γιο, τον αντρειωμένο Δημούχο, κάρφωσε στο γόνατο ̓ κι ως του 'κοψε τη φόρα, του δίνει μια με το θεόρατο σπαθί και τον σκοτώνει.
Μετά χιμάει κι από το αμάξι τους μαζί στο χώμα ρίχνει
το Λαογόνο και το Δάρδανο, τους γιους του Βία, τον έναν
με το κοντάρι, και, σιμώνοντας, με το σπαθί τον άλλον.
Όμως τον Τρώα, το γιο του Αλάστορα τι ήρθε σιμά του εκείνος κι από τα γόνατα τον έπιασε, μην τη ζωή από σπλάχνος
του χάριζε κι ουδέ τον σκότωνε, της ελικιάς του ως ήταν
ο ανέμυαλος! και δε στοχάζουνταν το νου πως δεν του αλλάζει. Δεν είχε ομπρός του έναν καλόγνωμο κι ουδέ ψυχοπονιάρη ̓ είχε θεριό μονάχο ̓ ως του 'σφιγγε τα γόνα μες στα χέρια παρακαλώντας, κείνος του 'μπηξε στο σκώτι το σπαθί του,
κι όξω το σκώτι εχύθη ̓ ολόμαυρο το γαίμα πλημμυρίζει
τον κόρφο του, και νύχτα εσκέπασε πυκνή τα δυο του μάτια,
ως του 'φευγε η ζωή. Σιμώνοντας τότε ο Αχιλλέας το Μούλιο
στο αφτί με το κοντάρι του 'δωσε, κι απ ̓ το άλλο αφτί του έβγηκε ο χάλκινος χαλός. Του Αγήνορα μετά το γιο βαρίσκει,
τον Έχεκλο, με τ ̓ ωριομανικο σπαθί μες στο κεφάλι.
Κι απ ̓ το αίμα το σπαθί του επύρωσε, κι εκείνου τα δυο μάτια σφάλιξε η Μοίρα η τρανοδύναμη κι ο κόκκινος ο Χάρος.
Μετά στο Δευκαλίωνα εχίμιξε, κι όπου τα νεύρα σμίγουν
του αγκώνα, ως πέρα το βραχιόνι του με το χαλκό κοντάρι

τρυπάει ̓ κι ως βάρυνε το χέρι του κι απόμεινε θωρώντας
το Χάρο ομπρός του, εκείνος του 'δωκε με το σπαθί στο σβέρκο ̓ και πέρα η κεφαλή του σύγκρανη πετάχτη, κι ο μυαλός του
απ ̓ τα σφοντύλια ξεπετάχτηκε, κι αυτός στη γη εξαπλώθη.
Κι εκείνος πάλε στον αντρόκαρδο χιμίζει Ρίγμο απάνω,
το γιο του Πείρη, απ ̓ τη χοντρόβωλη τη Θράκη που 'χεν έρθει ̓ κατάκορμα.τον βρήκε, κι έμπηξε το χάλκινο κοντάρι
μες στην κοιλιά του, κι απ ̓ τ ̓ αμάξι του σωριάστη ̓ πάλι εκείνος το σύντροφο του Αρήθοο, τ ̓ άλογα που εγύρναε, κονταρεύει στην πλάτη και πετά απ ̓ τ ̓ αμάξι του, και τ ̓ άλογα σκιάχτηκαν.
Πώς η φωτιά μανιάζει σύφλογη μες στα βαθιά φαράγγια
κάποιου βουνού ξερού, και καίγεται το σύμπυκνο ρουμάνι,
κι ολούθε η ανεμική, φυσώντας τη, κλωθογυρνάει τη φλόγα' παρόμοια κι ο Αχιλλέας συνάρματος, ίδια θεός, εχίμα,
πατώντας τα κουφάρια, κι έπλεχεν η μαύρη γης στο γαίμα.
Πώς ζεύει ο αλωνιστής τους ταύρους του τους φαρδιοκουτελάτους, άσπρο κριθάρι για να τρίψουνε στο πατημένο αλώνι,
κι έγινε ευτύς απ ̓ των βαριόμουγκρων βοδιών τα πόδια λιώμα' όμοια και τ ̓ άτια τα μονόνυχα του αντρόκαρδου Αχιλλέα
σκουτάρια και νεκρούς ανάκατα πατούσαν, κι από κάτω
το αξόνι ακέριο αιματοβάφουνταν και του αμαξιού του οι γύροι από τις στάλες που ξεπέταγαν τα νύχια των αλόγων
κι οι ρόδες έξω ̓ όμως αδιάκοπα κι άλλη ο Αχιλλέας διψούσε δόξα τρανή, κι ο λύθρος μόλευε τ ̓ ανίκητα του χέρια.
