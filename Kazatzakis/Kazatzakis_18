Έτσι εκεί πέρα ετούτοι επάλευαν σα φλόγα λαμπαδούσα'
κι έφτασε ο Αντίλοχος μαντάτορας στον Αχιλλέα τρεχάτος,
και τόνε βρήκε στα ορθοκέρατα καράβια ομπρός να στέκει
και ν ̓ αναδεύει μες στα φρένα του τα που 'χαν γίνει κιόλα'
κι έτσι βαριόθυμος μουρμούριζε στην πέρφανη καρδιά του:
« Αλί μου εμένα, οι μακρομάλληδες τι τώρα πάλε Αργίτες δειλιάζουν, κι απ ̓ τον κάμπο φεύγοντας δρομούν προς τα καράβια; Όσα οι θεοί κακά μου εγράφανε μη βγουν αλήθεια τώρα,
ως κάποτε μου εξήγα η μάνα μου και μου 'πε, θα 'ρθει μέρα,
ζώντας μου ακόμα, ο πιο αντροδύναμος στους Μυρμιδόνες μέσα που θα χαθεί απ ̓ τους Τρώες, αφήνοντας το φως του ήλιου για πάντα.
Αχ, του Μενοίτιου ο γιος ο ατρόμητος σκοτώθηκε, το νιώθω!
Ο δόλιος! Κι όμως τον αρμήνεψα στα πλοία να γύρει, ως διώξει την άγρια φλόγα, με τον Έχτορα να μην αντροπαλέψει.»
Κι ως τούτα ανάδευε στα φρένα του βαθιά και στην καρδιά του, ήρθε κοντά του ο γιος του Νέστορα, του ξακουστού γερόντου, και του 'πε, μαύρα δάκρυα χύνοντας, το θλιβερό μαντάτο: «Ωχού μου, γιε του λιονταρόκαρδου Πηλέα, πικρό θ ̓ ακούσεις μήνυμα τώρα εσύ! Τι θα 'δινα ποτέ να μη είχε γίνει!
Έπεσε ο Πάτροκλος, και γύρα του για το νεκρό χτυπιούνται, γυμνό, τι ο κρανοσείστης Έχτορας επήρε τ ̓ άρματά του!» Είπε, κι εκείνον τον περίζωσε σα μαύρο γνέφι ο πόνος·
και διπλοπάλαμα αθαλόσκονη φουχτώνοντας τη ρίχνει
πα στο κεφάλι, και την όψη του μολεύει την πανώρια'
κι η στάχτη απά στο μοσκομύριστο του κάθουνταν χιτώνα'
κι αυτός μακρύς φαρδύς ξαπλώθηκε και κοίτουνταν στη σκόνη,
και με τα χέρια του ανασκάλευε μαδώντας τα μαλλιά του.
Κι οι σκλάβες, που ο Αχιλλέας κι ο Πάτροκλος είχαν κουρσέψει, έσυραν
τρανή φωνή, απ ̓ τον πόνο που 'νιωσαν, και δράμαν απ ̓ τις πόρτες
στον Αχιλλέα το γαύρο ολόγυρα, και χεροπάλαμα όλες
κρούγαν τα στήθη τους, και λύθηκαν της κάθε μιας τα γόνα. θρηνούσε κι απ ̓ την άλλη ο Αντίλοχος, πνιγμένος μες στο κλάμα, τον Αχιλλέα στα χέρια πιάνοντας—κι αυτός βαριά εβογγούσε—
τι έτρεμε μπας και με το σίδερο θερίσει το λαιμό του.
Κι έσκουξεν άγρια" ευτύς τον άκουσεν η σεβαστή του η μάνα, που πλάι στο γέρο κύρη εκάθουνταν, στα βάθη του πελάγου,
κι αρχίνησε το θρήνο ̓ γύρα της μεμιάς εμαζωχτηκαν
όσες θεές νεράιδες έμεναν στου πελάγου τα βάθη·
η Κυμοθόη κι η Γλαύκη εκεί 'τανε, κι η Θάλεια κι η Νησαία

κι η βοϊδομάτα Αλία κι η Φέρουσα κι η Θόη κι η Κυμοδόκη· ήταν ακόμα κι η Λιμνώρεια κι η Αμφιθόη κι η Ακταίη
με τη Μελίτη και την Ίαιρα, την Αγαυή, τη Μαίρα,
και την Πρωτώ καί την Ιάνασσα, τη Σπειώ και την Πανόπη και τη Δωτώ και την Καλλιάνειρα, την ξακουστή Γαλάτεια, τη Δυναμένη, την Καλλιάνασσα καί τη Δωρίδα ̓ κι ήταν
κι η Νημερτή μαζί και η Ιάνειρα, μαζί τους κι η Αμφινόμη·
κι η Ωρείθεια κι η Κλυμένη κι η Άψευδη μες στη σπηλιά βρεθήκαν, κι η Αμάθια ακόμα η καλοπλέξουδη κι η Δεξαμενή, κι άλλες,
όσες θεές νεράιδες έμεναν στου πελάγου τα βάθη.
Και γέμισε η σπηλιά η κρουστάλλινη, κι αυτές έδερναν όλες
τα στήθη τους· και πρώτη η Θέτιδα κινάει το μοιρολόγι:
« Νεράιδες αδερφές μου, ακούστε με, καλά να ξέρετε όλες γρικώντας, πόσους κρύβω μέσα μου βαθιά καημούς και πόνους. Αλί κι αλί σε με την άμοιρη πικρολεβεντομάνα!
Γέννησα γιο τρανό, αψεγάδιαστο, στους αντρειωμένους πρώτο, κι ως τρυφερό κλωνάρι ανάδωσε ̓ κι εγώ, που ανάστησα τον σα ροδαμό που ξεπετάχτηκε στου χωραφιού τον όχτο,
πάνω στα πλοία τα δρεπανόγυρτα στην Τροία τον έχω στείλει, τους Τρώες να πολεμήσει. Αλίμονο, δε θα τον δω να γέρνει
στο πατρικό ξοπίσω σπίτι του, να τον καλωσορίσω!
Μα κι όσο ακόμα ζει και χαίρεται το φως του γήλιου, πάντα τραβάει καημούς, κι ουδέ πηγαίνοντας μπορώ να τον συντράμω. Κι όμως θα πάω να ιδώ το τέκνο μου, ποια συφορά ν ̓ ακούσω το 'χει πλακώσει, από τον πόλεμο μακριά κι ας μένει τώρα.» Είπε, και τη σπηλιά παράτησε, κι εκείνες δακρυσμένες
ομάδι της τραβούσαν κι άνοιγε της θάλασσας το κύμα
τρογύρα, ως πια στην Τροία που φτάσανε την παχιοχωματούσα' κι αράδα στο γιαλό ξεπρόβαλαν, κει που ήταν τραβηγμένα πυκνά των Μυρμιδόνων τ ̓ άρμενα, στον Αχιλλέα τρογύρα'
κι ως εβογγούσε κείνος, σίμωσεν η σεβαστή του η μάνα'
σέρνει φωνή μεγάλη, εφούχτωσε την κεφαλή του γιου της,
και μες στα κλάματα ανεμάρπαστα του συντυχαίνει λόγια:
« Τι κλαις, παιδί μου; Ποιος σου ετάραξε καημός τα σπλάχνα τώρα; Για μίλα μου ανοιχτά, μην κρύβεσαι· σου τα 'χει ο Δίας τελέψει
τα όσα πιο πριν τον παρακάλεσες με σηκωμένα χέρια,
να στριμωχτούν οι Αργίτες σύψυχοι μπροστά απ ̓ των πλοίων τις πρύμνες
και στενεμένοι απ ̓ την ανάγκη σου φριχτά κακά να πάθουν.» Βαρυβογγώντας ο φτερόποδος απάντησε Αχιλλέας:
« Μάνα μου, αλήθεια ο ρήγας του Ολύμπου μου τα 'χει αυτά τελέψεί'

μα ποια η χαρά τους τώρα; Εχάθηκεν ο γκαρδιακός μου ακράνης, ο Πάτροκλος, που εγώ απ ̓ τους συντρόφους περίσσια τον τιμούσα, ωσάν τον ίδιο εμέ. Απ ̓ τον Έχτορα σκοτώθη, τα πανώρια
που πήρε γδύνοντας τον άρματα, τα γιγαντένια, θάμα
να τ ̓ αντικρίζεις, των αθάνατων το δώρο στον Πηλέα,
τη μέρα σε θνητού που σ ̓ έβαλαν ν ̓ ανέβεις το κλινάρι.
Να 'ταν εσύ με τίς αθάνατες του πέλαου να 'χες μείνει
κει κάτω, κι ο Πηλέας στο σπίτι του θνητό να μπάσει ταίρι!
Τώρα και συ για να 'χεις άμετρο καημό βαθιά, που ο γιος σου
θα σκοτωθεί, και πίσω σπίτι του, να τον καλωσορίσεις,
πια δε θα 'ρθει- τι δε θα το 'θελα να ζω, με τους ανθρώπους στον κόσμο τούτο να πορεύομαι, με το κοντάρι πρώτο
αν δε χτυπήσω εγώ τον Έχτορα και τη ζωή του πάρω,
του Πάτροκλου, νεκρό που εκούρσεψε, να γδικιωθώ το γαίμα.» Και τότε η Θέτιδα με κλάματα του απηλογήθη κι είπε:
« Γιε μου, με αυτά που τώρα μίλησες, οι μέρες σου είναι λίγες· τι ευτύς ξοπίσω από τον Έχτορα σε περιμένει ο Χάρος.»
Τότε ο Αχιλλέας ο φτεροπόδαρος της λέει βαρυγκομώντας:
« Ευτύς να με 'βρει θέλω ο θάνατος, το φίλο να γλιτώσω αφού δεν ήταν, σαν τον σκότωναν απ ̓ την πατρίδα εχάθη
κείνος μακριά, κι εγώ δε βρέθηκα σιμά να τον συντρέξω.
Μα τώρα, μια και στην πατρίδα μου πια δε διαγέρνω πίσω,
και μήτε γλίτωσα τον Πάτροκλο και μήτε τους συντρόφους
τους άλλους, που απ ̓ το θείο τον Έχτορα πολλοί στο χώμα έπεσαν, μον ̓ φόρτωμα της γης ανώφελο πλάι στα καράβια οκνεύω,
εγώ που ξεπερνώ στον πόλεμο τους χαλκοθωρακάτους
Αργίτες, τι στη σύναξη έχουμε καλύτερους μου κι άλλους—
να 'τανε λέει η διχόνοια να 'λειπε κι από θεούς κι ανθρώπους
κι η μάνητα, συχνά που εκόρωσε και γνωστικούς ακόμα,
και πιο γλυκιά απ ̓ το μέλι μέσα μας το σταλαχτό ανεβαίνει,
σαν τον καπνό γοργά φουντώνοντας στα στήθη των ανθρώπων! Έτσι με θύμωσε ο Αγαμέμνονας ο πρωταφέντης τώρα.
Μα ό,τι έγινε έγινε, ας τ ̓ αφήσουμε, κι ας μας βαραίνει ο πόνος,
κι εντός μας την καρδιά ας δαμάσουμε, σφιγμένοι απ ̓ την ανάγκη. Τώρα θα πάω τον που μου σκότωσε το πιο ακριβό κεφάλι,
τον Έχτορα, να βρω· κι ο θάνατος καλώς να 'ρθει, την ώρα
που ο Δίας θα ορίσει κι οι άλλοι αθάνατοι θεοί να μ ̓ ανταμώσει. Μήτε ο Ηρακλής ο τρανοδύναμος δεν ξέφυγε του Χάρου,
που ο Δίας αφέντης τον αγάπησε, του Κρόνου ο γιος, περίσσια' κι όμως η Μοίρα κι η άγρια μάνητα τον δάμασαν της Ήρας.

Τα ίδια και μένα η Μοίρα αν μου 'γράψε, παρόμοια, σαν πεθάνω, θα κοίτομαι ̓ μα τώρα θα 'θελα να δοξαστώ περίσσια,
να κάμω μερικές βαθύζωνες της Δαρδανίας γυναίκες
και της Τρωάδας, διπλοπάλαμα σφουγγίζοντας το κλάμα
απ ̓ τ ̓ άπαλά τους μάγουλα, πικρό να στήσουν μοιρολόγι'
και να το νιώσουν πως τον πόλεμο καιρό τον είχα αφήσει.
Όση λοιπόν κι αν είναι η αγάπη σου, μη με κρατάς· του κάκου!» Και τότε η Θέτη, η χιοναστράγαλη θεά, του απηλογήθη:
« Σωστά, παιδί μου, τα που μίλησες· καλό 'ναι να γλιτώσεις
τους συντρόφους σου, που πια απόκαμαν, απ ̓ το χαμό το μαύρο.
Μα τ ̓ άρματά σου τα ώρια βρίσκουνται στων Τρωών τα χέρια τώρα, τα χάλκινα, που άστραφταν ο Έχτορας ατός του ο κρανοσείστης στους ώμους τα φοράει και πέτεται ̓ θαρρώ δε θα περάσει
πολύς καιρός που θα τα χαίρεται, τι είναι σιμά ο χαμός του.
Μα εσύ φυλάξου από τον πόλεμο, μη χτυπηθείς ακόμα, ωσόπου να με ιδούν τα μάτια σου κοντά σου εδώ να φτάνω · τι αύριο θα γύρω, τα χαράματα, σύντας προβαίνει ο γήλιος, απ ̓ τον τρανό τον Ήφαιστο αρμάτα πανώρια φέρνοντας σου.» Έτσι μιλάει, και δίχως άργητα τραβιέται απ ̓ τον υγιό της,
μετά γυρνάει στις αδερφάδες της, τις θαλασσοκυράδες:
«Στον κόρφο τώρα εσείς το διάπλατο του πελάγου βουτήχτε, δείτε το Γέροντα της θάλασσας στο γονικό παλάτι,
και πέστε ό,τι έγινε ̓ στον Όλυμπο το μέγα εγώ θ ̓ ανέβω, στον Ήφαιστο, τον κοσμοξάκουστο τεχνίτη, μπας και θέλει στραφταλιστά, περίλαμπρα άρματα να δώσει για το γιο μου.» Είπε, κι αυτές στο κύμα εβούτηξαν της θάλασσας με βιάση'
κι η θεά Θέτη η χιοναστράγαλη στον Όλυμπο τραβούσε,
στον ακριβό το γιο της άρματα περίλαμπρα να φέρει.
Εκείνη ανέβαινε στον Όλυμπο, κι οι Αργίτες απ ̓ την άλλη
με άγριον αχό μπροστά στον Έχτορα τον αντροφόνο έφευγαν,
ως που πια τέλος στον Ελλήσποντο και στ ̓ άρμενά τους φτάσαν. Κι ουδέ τον Πάτροκλο, το σύντροφο θα βγάζαν του Αχιλλέα,
απ ̓ τις ριξιές νεκρό τραβώντας τον, οι Αργίτες οι αντρειωμένοι·
τι πάλε από κοντά του ρίχτηκαν κι αμάξια και πεζούρα
κι ο γιος του Πρίαμου, ο μέγας Έχτορας, της αντριγιάς η φλόγα. Τρεις ο Έχτορας φορές τον άρπαξε με λύσσα, απ ̓ τα ποδάρια ξοπίσω να τον σύρει, κι έσκουζε στους Τρώες γκαρδιώνοντάς τους· και τρεις οι δυο τους Αίαντες, άμετρη ζωσμένοι αντρεία, τον σπρώξαν
απ ̓ το νεκρό· μα εκείνος έχοντας τα θάρρη στην αντρεία του, πότε χιμούσε μες στον τάραχο, πότε στεκόταν πάλε

σκούζοντας άγρια., μα δεν έκανε μήτε ένα βήμα πίσω.
Κι όπως φλογάτο λιόντα, που 'σφιξεν η πείνα, δεν μπορούνε
να διώξουνε βοσκοί ξωτάρηδες από βοδιού θρασίμι,
όμοια κι οι δυο τους Αίαντες οι άτρομοι το γιο του Πρίαμου τότε, τον Έχτορα, μακριά δε δύνουνταν απ ̓ το νεκρό να διώξουν.
Και θα τον έσερνε κι αθάνατη θα 'παίρνε δόξα τότε,
αν στου Πηλέα το γιο απ ̓ τον Όλυμπο μαντάτορας της Ήρας
να πει κρυφά απ ̓ το Δία δεν έτρεχε κι απ ̓ τους θεούς τους άλλους η γρήγορη άνεμόποδη Ίριδα, να τρέξει στ ̓ άρματά του.
Κι ως πλάι του εστάθη, με ανεμάρπαστα του συντυχαίνει λόγια:
«Γιε του Πηλέα, που απ ̓ όλους πιότερο σε τρέμει ο κόσμος, σήκω! Τρέχα, διαφέντεψε τον Πάτροκλο, που τόσος έχει ανάψει
γι ̓ αυτόν μπρος στα καράβια πόλεμος κι ο ένας τον άλλο σφάζουν, το κορμί τούτοι διαφεντεύοντας του σκοτωμένου γύρα,
κι οι άλλοι στην Τροία την ανεμόδαρτη να τον τραβήξουν μέσα,
οι Τρώες, χιμούν. Κι ο γαύρος Έχτορας πιο απ ̓ όλους να τον σύρει το 'βαλε πείσμα, και στη λύσσα του λογιάζει το κεφάλι
να μπήξει στα παλούκια, κόβοντας τον απαλό λαιμό του.
Σήκω λοιπόν και πια μην κοίτεσαι, μην το δεχτεί η καρδιά σου ξεφάντωμα να γίνει ο Πάτροκλος στης Τροίας τους σκύλους τώρα.
Ντροπή δικιά σου, αν θα κατέβαινε στον Άδη ατιμασμένος.» Τότε γυρνώντας ο φτερόποδος, θείος Αχιλλέας της είπε: «Ίρη θεά, μηνύτρα σ ̓ έστειλε σαν ποιος θεός σε μένα;»
Κι η γρήγορη, ανεμόποδη Ίριδα του απηλογήθη τότε:
«Ή "Ηρα με στέλνει, η πολυτίμητη του Δία γυναίκα, τώρα,
κι ούτε ο αψηλόθρονος κατέχει το του Κρόνου υγιός μήτε οι άλλοι αθάνατοι, που ζουν στον Όλυμπο το χιονοσκεπασμένο.»
Κι είπε ο Αχιλλέας ο φτεροπόδαρος κι απηλογιά της δίνει:
« Και πώς να μπω στη μάχη; Τ ̓ άρματά μου τα κρατούν εκείνοι' κι ουδέ κι η αγαπημένη μάνα μου ν ̓ αρματωθώ μ ̓ αφήκε,
ωσόπου να τη δουν τα μάτια μου κοντά μου εδώ να φτάνει'
τι μου 'ταξε απ ̓ τον Ήφαιστο άρματα πανώρια να μου φέρει.
Κι άλλον δεν ξέρω εδώ που να ̓ βαζα την ξακουστή του αρμάτα, μονάχα το σκουτάρι του Αίαντα, του γιου του Τελαμώνα.
Όμως στους πρώτους λέω θα βρίσκεται τώρα κι αυτός, χαλνώντας τρογύρα απ ̓ το νεκρό του Πάτροκλου πολλούς με το κοντάρι.»
Κι η γρήγορη, ανεμόποδη Ίριδα του απηλογήθη τότε:
«Πως σου κρατούν και μεις το ξέρουμε την ξακουσμένη αρμάτα'
μα κι έτσι ως είσαι, τρέξε, πρόβαλε στους Τρώες απ ̓ το χαντάκι' ποιος ξέρει, ομπρός σου αν δεν εδείλιαζαν, τον πόλεμο ν ̓ αφήσουν

οι Τρώες, κι οι Αργίτες οι πολέμαρχοι μια στάλα ν ̓ ανασάνουν, που απόστασαν καλή στον πόλεμο κι η λίγη ανάσα ακόμα.»
Αυτά είπε η γοργοπόδαρη Ίριδα, και φεύγει πίσω πάλε'
τότε ο Αχιλλέας ορθός πετάχτηκε ̓ στους στέριους του ώμους πάνω ρίχνει η Αθηνά το βροντοσκούταρο το κροσσωτό, και γύρω
την κεφαλή η θεά η τρισεύγενη με νέφος στεφανώνει ολόχρυσο, κι απάνω του άναβε φωτιά φλογολαμπούσα. Πώς από κάστρο ξεπετάγεται καπνός ψηλά στα ουράνια μακριάθε από νησί, που το 'ζωσαν οχτροί και το χτυπούνε, κι αυτοί όλη μέρα στήνουν πόλεμο σε λυσσασμένο αγώνα
πάνω απ ̓ το κάστρο τους· μα ως έγειρε κι εχάθη ο γήλιος, τότε φωτιές ανάβουν ασταμάτητα, κι η λάμψη ξεπετιέται '
κι ανηφοράει ψηλά, οι γειτόνοι τους για να τη δουν τρογύρα,. μπορεί να 'ρθούν με τα καράβια τους να τους γλιτώσουν όμοια κι η λάμψη απ ̓ του Αχιλλέα τινάζουνταν την κεφαλή στα αιθέρια' και στο χαντάκι, απ ̓ το καστρότειχο πιο πέρα, ανέβη, αλάργα απ'τους Αργίτες, τι της μάνας του σεβαστή την ορμήνια.
Κι ως εκεί πάνω εστάθη, εχούγιαξε, και χωριστά η Παλλάδα σέρνει Αθηνά φωνή, κι ανείπωτο στους Τρώες ασκώνει τρόμο. Πώς βροντερός ο αχός της σάλπιγγας γρικιέται, ως τη βαρούνε
ψηλά από κάστρο, οχτροί που το 'ζωσαν ψυχοκαταλυτάδες' όμοια βουερός ο αχός γρικήθηκε κι απ ̓ του Αχιλλέα το στόμα. Κι εκείνοι, ως του Αχιλλέα το σκούξιμο το βροντολάλο άκουσαν, μέσα βαθιά τους όλοι ετρόμαξαν ̓ και τα ωριοχήτικα άτια
τη συφορά ψυχανεμίστηκαν και διαγυρνούν τ ̓ αμάξια.
Κι οι αμαξολάτες τους τα σάστισαν, την άγρια φλόγα ως είδαν ψηλά από το κεφάλι αδάμαστη του αντρόκαρδου Αχιλλέα
ν ̓ ανάβει—κι η Αθηνά την άναβεν, η γλαυκομάτα κόρη.
Τρεις ο Αχιλλέας φορές εχούγιαξεν απ ̓ το χαντάκι απάνω,
και τρεις φορές οι Τρώες τα σάστισαν κι οι ξακουστοί σύμμαχοι'
κι ακόμα δώδεκα σκοτώθηκαν τρανοί αντρειωμένοι τότε
απ ̓ τα ίδια τους κοντάρια κι άλογα κι οι Αργίτες απ ̓ την άλλη απ ̓ τις ριξιές μακριά τον Πάτροκλο με προθυμία τραβώντας
σε νεκροκρέβατο τον ξάπλωσαν. Τρογύρα οι σύντροφοι του κλαίοντας τον ζώσαν ̓ κι ο φτερόποδος πίσω Αχιλλέας τραβούσε κι έχυνε μαύρα δάκρυα, βλέποντας τον γκαρδιακό του ακράνη σε νεκροκρέβατο να κοίτεται κονταροσπαραγμένος.
Τον είχε προβοδήσει που 'φευγε με αλόγατα κι αμάξια
στη μάχη, όμως ξανά δε γύρισε, να τον καλωσορίσει.
Κι η Ήρα την ώρα αυτή η βοϊδόματη τον αξεκούραστο Ήλιο

να γείρει στανικώς ξαπόστειλε στου Ωκεανού το ρέμα.
Κι έγειρε ο γήλιος και βασίλεψε ̓ κι οι παινεμένοι Αργίτες σχολνούν τον καταλύτη πόλεμο και το σκληρό το απάλε.
Όμοια κι οι Τρώες απ ̓ την ανήμερη σφαγή κινούν και φεύγουν, και κάτω από τ ̓ αμάξια εξέζεψαν τα γρήγορα άλογα τους,
κι ευτύς συνάχτηκαν για σύναξη, πριν να γνοιαστούν για δείπνο. Ορθοί στη σύναξη όλοι εστέκουνταν, κι ουδέ κανείς τολμούσε να κάτσει κάτω· έτρεμαν όλοι τους, τι είχε ο Αχιλλέας προβάλει, κι ήταν καιρό πολύ απ ̓ τον πόλεμο τον άγριο τραβηγμένος.
Και πρώτος πήρε ο Πολυδάμαντας ο γνωστικός το λόγο,
του Πάνθου ο γιος, που και μελλούμενα και περασμένα εθώρα, μονάχα αυτός, του Εχτόρου ο σύντροφος, της ίδιας νύχτας γέννα' μα ετούτος στη βουλή εξεχώριζε, και στο κοντάρι εκείνος.
Και τώρα μίλησε καλόγνωμος αναμεσό τους κι είπε:
«Φίλοι, βαθιά καλολογιάστε το! Τι εγώ στο κάστρο τώρα
να πάμε λέω· μην περιμένουμε τη θείαν αυγή στον κάμπο, πλάι στα καράβια ̓ και βρισκόμαστε μακριά από τα τειχιά μας' τι όσο του ασύγκριτου Αγαμέμνονα βαστούσε αμάχη ετούτος, πιο αλαφρωμένοι επολεμούσαμε με τους Αργίτες πάντα.
Κι εγώ χαιρόμουνα που πλάγιαζα μπρος στα γερτά καράβια,
τα δρεπανόγυρτα λογιάζοντας να πάρουμε άρμενα τους.
Μα τώρα του Πηλέα το γρήγορο το γιο φριχτά τρομάζω'
τι είναι η καρδιά εκείνου ανημέρωτη· στον κάμπο για να μείνει δε θα θελήσει, εκεί που σμίγοντας και Τρώες μαζί κι Αργίτες στη μέση με ίδια λύσσα αλάγιαστα χτυπούνε και χτυπιούνται' θα πολεμήσει για τα ταίρια μας και για το κάστρο τώρα!
Πάμε στο κάστρο πίσω, ακούστε με, τι ό,τι θα πω θα γένει: Τώρα είναι η νύχτα που σταμάτησε το γρήγορο Αχιλλέα,
η αθάνατη ̓ μ ̓ αν όμως σύναυγα με τ ̓ άρματά του εκείνος
μας αντικρίσει εδώ προβέλνοντας, πολλοί θα τον γνωρίσουν
καλά. Χαρά στον που ξεφεύγοντας να μπει θα καταφέρει
στην Τροία την άγια! Όμως τους πιότερους σκυλιά θα φαν κι αγιούπες
από τους Τρώες εμάς. Τέτοιο άκουσμα στ ̓ αφτιά μου να μη φτάσει! Όμως τα λόγια μου αν ακούσουμε, κι ας θλίβεται η καρδιά μας,
θ ̓ αναθαρρέψουμε στη σύναξη τη νύχτα εμείς, και πάλε
το κάστρο οι πύργοι κι οι τετράψηλες θα διαφεντέψουν πόρτες
κι οι αρμοδεμένες, στεριές πάνω τους, μακριές σφιχτές σανίδες.
Και το πουρνό, τα ξημερώματα, συνάρματοι θα πάμε
και θα σταθούμε απά στους πύργους μας, κι αλί του απ ̓ τα καράβια αν έρθει εδώ κι ανοίξει πόλεμο στο καστροτείχι γύρα!

Πίσω στα πλοία θα γύρει, τ ̓ άτια του τα ορθόλαιμα μονάχα
που θα κουράσει πηγαινόρχοντας κάτω απ ̓ το κάστρο ολούθε. Μα μέσα να 'μπει, το κουράγιο του δε θα βαστήξει, κι ούτε
θα το πατήσει ̓ οι σκύλοι οι γρήγοροι πιο πρώτα θα τον φάνε.» Και τότε ο κρανοσείστης Έχτορας ταυροκοιτώντας του 'πε' «Όσα μας είπες, Πολυδάμαντα, καθόλου δε μ ̓ αρέσουν'
που λες γυρνώντας μες στο κάστρο μας να στριμωχτούμε πάλε. Κλεισμένοι ακόμα δε χορτάσατε στους πύργους να 'στε μέσα; Στα χρόνια τα παλιά πολύχρυσο, πολύχαλκο ακουγόταν
του Πρίαμου το καστρί περίγυρα στα στόματα του κόσμου'
μα τώρα πια απ ̓ τα σπίτια εχάθηκαν οι πλούσιοι θησαυροί μας' πολλά πουλήθηκαν και πέρασαν στη Μαιονία την ώρια
και στη Φρυγία, τι η οργή μας έζωσε του Δία του τρισμεγάλου. Τώρα, του Κρόνου ο γιος του πίβουλου που πλάι στα πλοία μου δίνει
δόξα να πάρω, και στη θάλασσα να σπρώξω τους Αργίτες. μπρος στο λαό βουλές ̓ ανέμυαλε, μην ξεστομίζεις τέτοιες! Μαζί σου Τρώας κανείς δεν έρχεται, τι δε θα τον αφήσω.
Μα τώρα ελάτε, ομπρός, το λόγο μου ν ̓ ακούσουμε όλοι θέλω: Δειπνήστε τώρα μες στο στράτεμα, στο λόχο του ο καθένας,
κι ας μην ξεχνά κανείς τη βάρδια του, κι όλοι σας ξύπνιοι πάντα.
Κι αν Τρώας κανείς περίσσια γνοιάζεται τι θα γενεί το βιος του, ας το χαρίσει στους ανθρώπους μας, να φαγωθεί απ ̓ τον κόσμο· να το χαρούμε εμείς καλύτερα παρά κανείς Αργίτης.
Και το πουρνό, τα ξημερώματα, συνάρματοι θα πάμε
τον άγριον Άρη να σηκώσουμε μπρος στα βαθιά καράβια.
Κι αν ο Αχιλλέας μαθές ο αντρόψυχος απ ̓ τα καράβια ασκώθη, αλί του, αν κάμει να 'ρθει! Αντίκρυ του δειλιώντας δε θα φύγω απ ̓ τον κακόκραχτο τον πόλεμο, μον ̓ θα σταθώ μπροστά του, και ποιος το ξέρει ποιος θα κέρδιζε, για αυτός για εγώ, τη νίκη·
τι ο Άρης σε χάρες είναι αμάθητος, κι όποιος χτυπάει χτυπά τον.»
Αυτά είπεν ο Έχτορας, και χούγιαξαν οι Τρώες συναγρικώντας, οι ανέμυαλοι! Το νου τους σάλεψε τότε η Αθηνά η Παλλάδα, που πήγαν κι άκουσαν τον Έχτορα, στραβή κι ας είχε γνώμη, όμως κανείς τον Πολυδάμαντα, που γνωστικά εμιλούσε. Δειπνούν μετά μέσα στο στράτεμα ̓ κι οι Αργίτες απ ̓ την άλλη με βόγγους και φωνές τον Πάτροκλο θρηνούσαν όλη νύχτα. Και πρώτος ο Αχιλλέας εκίνησε πικρό το μοιρολόγι,
τα χέρια τ ̓ αντροφόνα απλώνοντας στου συντρόφου του απάνω τα στήθη, κι όλο πικροστέναζε, σα λιόντας μακροχήτης,
που σε ρουμάνι αφήκε μόνα τους τα λιονταρόπουλά του,

κι αλαφοκυνηγός του τ ̓ άρπαξε, κι αυτός μετά μανιάζει·
μες στα λαγκάδια τρέχει ψάχνοντας του κυνηγού τ ̓ αχνάρια, κάπου αν τον βρεί μαθές, κι ανήμερη φουντώνει λύσσα εντός του' όμοια κι αυτός βαριά στενάζοντας μιλάει στους Μυρμιδόνες: «Ωχού μου, ξιπασμένο που 'βγαλα τη μέρα εκείνη λόγο,
που τον τρανό Μενοίτιο γκάρδιωνα, στο αρχοντικό μας μέσα,
τάχα την Τροία που ο γιος του θα 'παιρνε, και πίσω στην Οπούντα με ταιριασμένο θα τον έφερνα λαχίδι από τα κούρσα.
Μα των θνητών ο Δίας δεν τέλεψε ποτέ τις γνώμες όλες"
τι είναι γραφτό ν ̓ αλικοβάψουμε την ίδια γη κι οι δυο μας,
στην Τροίαν έδώ ̓ κι εγώ δε μέλλεται στο σπίτι μας να γύρω, να με δεχτεί ο Πηλέας χαρούμενος, ο γέρο αλογολάτης,
μήτε κι η μάνα η Θέτη ̓ ο τάφος μου με καρτερεί εδώ πέρα. Όμως στη γης αφού είναι, Πάτροκλε, να μπω μετά από σένα, δε θα σε θάψω εγώ πριν του Έχτορα πιο πρώτα εδώ να φέρω, του αντρόκαρδου φονιά σου, τ ̓ άρματα μαζί με το κεφάλι·
κι ακόμα δώδεκα αρχοντόπουλα μπροστά από την πυρά σου των Τρωών θα σφάξω, τι μου φρένιασε τα σπλάχνα ο σκοτωμός σου.
Μπρος στα γερακομύτικα άρμενα θα κοίτεσαι έτσι ωστόσο,
και γύρα σου θα κλαιν βαθύζωνες της Δαρδανίας γυναίκες
και της Τρωάδας, ολομούσκευτες στα δάκρυα νύχτα μέρα, αυτές που εμείς οι δυο παλεύοντας με το μακρύ κοντάρι
και την αντρεία μας τις κερδίσαμε, πλούσια πατώντας κάστρα.» Είπε o Αχιλλέας ο αρχοντογέννητος, και πρόσταξε να στήσουν πα στη φωτιά μεγάλο τρίποδο λεβέτι οι σύντροφοι του,
γοργά να πλύνουν απ ̓ τον Πάτροκλο το ματωμένο λύθρο.
Κι αυτοί το λουτρολέβετο έστησαν στη λαμπαδούσα φλόγα, νερό το γέμισαν, και κάτωθε πήραν δαυλιά κι άναψαν.
Κι η φλόγα την κοιλιά περίζωσε του λεβετιού, και πήρε
να χλιαίνει το νερό ̓ σαν έβρασε στο αστραφτερό μπακίρι,
τον λούσαν έπειτα, τον άλειψαν με μυρωμένο λάδι,
και με αλοιφή ως απάνω εννιάχρονη γέμισαν τις πληγές του' μετά σε στρώμα τον εξάπλωσαν, ψιλό σεντόνι ρίχνουν,
κι ακέριο από κορφής τον σκέπασαν, και μια αντρομίδα απάνω' κι ολονυχτίς θρηνούσαν έπειτα τον Πάτροκλο με βόγγους
οι Μυρμιδόνες, στο φτερόποδο τον Αχιλλέα τρογύρα.
Και τότε ο Δίας στην Ήρα εμίλησε, που 'χε αδερφή και ταίρι: «Ήρα βοϊδόματη, τον πέτυχες και πάλε το σκοπό σου,
και το φτερόποδο ξεσήκωσες τον Αχιλλέα, σα να 'ταν
τους Αχαιούς τους μακρομάλληδες να 'χες γεννήσει ατή σου.»

Και τότε η σεβαστή του απάντησε βοϊδόματη Ήρα κι είπε:
« Υγιέ του Κρόνου τρομερότατε, τι λόγια αυτά που κρένεις;
Μπορεί σε κάποιον κι ένας άνθρωπος να κάνει ό,τι ποθήσει,
που "ναι θνητός και μες στα φρένα του λειψοί 'ναι οι στοχασμοί του. Και πώς εγώ, που απ ̓ τις αθάνατες η πιο τρανή λογιέμαι
και για τα δυο, και για τη φύτρα μου και που δικό σου ταίρι
με λένε, κι όλους τους αθάνατους εσύ τους αφεντεύεις,
να μην μπορώ στους Τρώες που εμίσησα το χαλασμό να φέρω;» Έτσι μιλούσαν συνάλληλος τους εκείνοι οι δυο, κι ωστόσο
η Θέτη η χιοναστράγαλη έφτανε στο αρχοντικό του Ηφαίστου,
που απ ̓ όλων των θεών ξεχώριζε, στραφταλιστό, αναιώνιο,
κι όλο χαλκό, που ο Κουτσοπόδαρος το 'χε φτιαγμένο ατός του. Να πηγαινόρχεται τον πέτυχε στα φυσερά ιδρωμένος
με βιάση, τι είκοσι μαστόρευε μονοφορας τριπόδια,
Στο στέριο γύρω αρχονταρίκι του να στέκουν τοίχο τοίχο. Μαλαματένιες ρόδες άρμοζε στου καθενού τον πάτο,
μες στων θεών μοναχοσάλευτα τη σύναξη να μπαίνουν
και πίσω να γυρνούν στο σπίτι του—που να σαστίζει ο νους σου! Στο τέλος της δουλειάς του εβρίσκουνταν ̓ τα πλουμιστά μονάχα. τ ̓ αφτιά απόμεναν τούτα ετοίμαζε και τα καρφιά χτυπούσε.
Κι ως έτσι αυτά ο θεός μαστόρευε με τη σοφή του τέχνη, έφτασε η Θέτη, η χιοναστράγαλη θεά, στο αρχοντικό του. Πρώτη την είδε η Χάρη βγαίνοντας η στραφτομαντιλούσα, η λιόγεννη του Κουτσοπόδαρου του ξακουστού γυναίκα ̓ σφίγγει το χέρι της, την έκραξε κι αυτά της λέει τα λόγια:
« Τί τάχα να σε φέρνει σπίτι μας, μακρομαντούσα Θέτη,
σεβάσμια κι ακριβή; Δεν έρχεσαι συχνά εδώ πέρα αλήθεια.
Μον ̓ έλα, ας μπούμε μέσα, ακλούθα μου, να σε φιλέψω που 'ρθες.» Ως είπε αυτά η θεά η πανέμνοστη, τη συνεμπάζει μέσα,
σε ασημοκάρφωτο την έβαλε θρονί για να καθίσει,
πανώριο, ξομπλιαστό, με κάτωθε προσκάμνι για τα πόδια,
και κάλεσε τον Ήφαιστο έπειτα, τον ξακουστό τεχνίτη: «Ήφαιστε, ως είσαι τώρα, πρόβαλε, κι η Θέτη σ ̓ έχει ανάγκη.» Κι ο ξακουσμένος κουτσοπόδαρος θεός απηλογήθη:
« Θεά ακριβή και πολυσέβαστη στο σπίτι μου ήρθε αλήθεια' τι αυτή απ ̓ τη συφορά με γλίτωσε, σαν έπεφτα ψηλάθε,
κι ήταν η μάνα μου η ξαδιάντροπη που ζήταε να με κρύψει,
τι ήμουν κουτσός· και λέω θα πάθαινα κακά μεγάλα τότε, βαθιά αν δε μ ̓ έκλεινε στον κόρφο της η Θέτη, κι η Ευρυνόμη, που ο Ωκεανός ο κυκλορέματος πατέρας της λογιέται.

Χρόνους εννιά κοντά τους χάλκευα λογής λογής στολίδια' θηλύκια και βραχιόλια εδούλευα, γιορντάνια, σκουλαρίκια, μες στη βαθιά σπηλιά ̓ και γύρα της του Ωκεανού το ρέμα
με αφρούς βροντοκυλούσε απέραντο ̓ κι ουδέ κανένας άλλος Θεός εδώ πως ήμουν κάτεχε για και θνητός, μονάχα
η Θέτη κι η Ευρυνόμη το 'ξεραν, που μ ̓ είχανε γλιτώσει. Σωστό λοιπόν, σαν ήρθε σπίτι μου, για τη ζωή που μου 'χε γλιτώσει τότε, την ωριόμαλλη να ξεπλερώσω Θέτη.
Εσύ να τη φιλέψεις κοίταξε τώρα ως ταιριάζει, ωσόπου
τα φυσερά και τ ̓ άλλα σύνεργα να βάλω εγώ στην άκρα.»
Είπε, κι απ ̓ του αμονιού το κούτσουρο σηκώθη ο γαύρος γίγας κουτσαίνοντας, με ορμή τ ̓ αδύναμα κουνώντας αντικνήμια.
Τα φυσερά απ ̓ τη φλόγα ετράβηξε, με βιάση συμμαζεύει
τ ̓ άλλα του σύνεργα που εδούλευε μες σε αργυρή κασέλα,
και με σφουγγάρι ολούθε σκούπισε το πρόσωπο, τα χέρια, το γερό σβέρκο και τα στήθη του τα μαλλιαρά ̓ και ντύθη
με το χιτώνα, κι άδραξε ύστερα χοντρό ραβδί και βγήκε κουτσαίνοντας· και τρέχαν δίπλα του ν ̓ ανεβαστούν το ρήγα χρυσές δυο βάγιες, απαράλλαχτες με ζωντανές κοπέλες· ξυπνάδα και μιλιά και δύναμη, τα 'χουν κι αυτές, κι ακόμα
οι αθάνατοι θεοί τους έμαθαν πάσα γυναικεία τέχνη.
Και τώρα ανεβαστούσαν πρόθυμα το ρήγα τους, κι εκείνος
στη Θέτη πλάι με κόπο κάθεται πα σε θρονί άστροβόλο, σφίγγει το χέρι της, την έκραξε κι αυτά της λέει τα λόγια: '
« Τι τάχα να σε φέρνει σπίτι μας, μακρομαντούσα Θέτη, σεβάσμια κι ακριβή; Δεν έρχεσαι συχνά εδώ πέρα αλήθεια.
Τι έχεις στο νου σου πες, κι ολόκαρδα θα κάμω εγώ ό,τι θέλεις, μονάχα να περνά απ ̓ το χέρι μου και να μπορεί να γένει.»
Και τότε η Θέτιδα με κλάματα του απηλογήθη κι είπε: «Ήφαιστε, απ ̓ όσες ζουν στον Όλυμπο θεές καμιά τους είναι
που τόσες πίκρες να ποτίστηκε βαριές στα σωθικά της,
όσες σε μένα ο Δίας εμοίρασε, του Κρόνου ο γιος, απ ̓ όλες;
Απ ̓ τις νεράιδες όλες πάντρεψε μονάχα εμένα με άντρα
θνητό, με τον Πηλέα, και βάστηξα μ ̓ έναν θνητό να πέφτω
μαζί στο στρώμα, κι ας μην το 'θελα. Τώρα στο σπίτι εκείνος
μες σ ̓ έρμα κοίτεται γεράματα, κι εγώ έχω πίκρες άλλες:
Γέννησα υγιό μ ̓ αυτόν κι ανάθρεψα, στους αντρειωμένους πρώτο, κι ως τρυφερό κλωνάρι ανάδωσε ̓ κι εγώ, που ανάστησα τον
σα ροδαμό που ξεπετάχτηκε σε χωραφιού τον όχτο,
πάνω στα πλοία τα δρεπανόγυρτα στην Τροία τον έχω στείλει,

τους Τρώες να πολεμήσει. Αλίμονο, δε θα τον δω να γέρνει
στο πατρικό ξοπίσω σπίτι του, να τον καλωσορίσω!
Μα κι όσο ακόμα ζει και χαίρεται το φως του γήλιου, πάντα τραβάει καημούς, κι ουδέ πηγαίνοντας μπορώ να τον συντράμω. Την κόρη, οι Αργίτες που του διάλεξαν γι ̓ αρχοντομοίρι πρώτα, μέσ ̓ απ ̓ τα χέρια του ο Αγαμέμνονας την πήρε πίσω ο γαύρος,
κι έλιωνε ο γιος μου από τον πόνο της· κι ωστόσο τους Αργίτες
οι Τρώες στις πρύμνες πάνω εστρίμωξαν, κι ουδέ και τους άφηναν όξω να βγουν και τότε πρόσπεσαν στα πόδια του οι γερόντοι
απ ̓ τους Αργίτες, κι αξετίμητα του τάζαν πλήθια δώρα.
Κι αυτός απ ̓ το κακό δε δέχτηκε να τους γλιτώσει ατός του, μα είπε στον Πάτροκλο και ζώστηκε την εδική του αρμάτα, και τον ξαπόστειλε στον πόλεμο, κι άλλους πολλούς μαζί του. Κι ολημερίς έστησαν πόλεμο στο Ζερβοπόρτι γύρα·
και μες στη μέρα εκείνη θα 'παιρναν το κάστρο, αν του Μενοίτιου το γαύρο γιο, πολλούς που ερήμαξε, στους μπροστομάχους μέσα δε σκότωνεν ο Φοίβος, δίνοντας στον Έχτορα τη νίκη.
Γι ̓ αυτό και φτάνω εδώ, στα γόνατα να σου προσπέσω. αν θέλεις κράνος στο γιο μου το λιγόχρονο να δώσεις και σκουτάρι
κι ώριες κνημίδες, στους αστράγαλους σφιγμένες με θηλύκια,
και θώρακα ̓ ό δικός του εχάθηκεν απ ̓ τον πιστό του ακράνη, που οι Τρώες σκότωσαν, κι έτσι κοίτεται στη γη φαρμακωμένος.» Κι ο ξακουσμένος Κουτσοπόδαρος απηλογιά της δίνει:
« Κάνε κουράγιο και μη γνοιάζεσαι για τούτα στην καρδιά σου. Να 'ταν να μπορούν απ ̓ το θάνατο μακριά τον οργισμένο
να τον γλιτώσω, σύντας η άσπλαχνη θα τον ζυγώνει Μοίρα,
όσο 'ναι αλήθεια αρμάτα ατίμητη πως θα 'χει τώρα, τέτοια,
που όσοι τη βλέπουν να σαστίζουνε στην οικουμένη πάσα.»
Ως είπε τούτα, παρατώντας τη στα φυσερά διαγέρνει'
στη φλόγα τα 'γυρε και πρόσταξε ν ̓ αρχίσουν να δουλεύουν.
Κι αυτά ήταν είκοσι, και κίνησαν μαζί, και στα καμίνια. φυσούσαν, δυνατά ξεχύνοντας λογής λογής αγέρα,
πότε τον Ήφαιστο, σα βιάζουνταν, γοργά να παραστέκουν,
και πότε πάλε όπως τον βόλευε, να βγει η δουλειά ως την άκρα. Ρίχνει μετά καλάι κι ατίμητο μες στη φωτιά χρυσάφι
κι ασήμι και χαλκό ακατάλυτο, και γρήγορα απιθώνει
το αμόνι το τρανό στο κούτσουρο, και πήρε στο 'να χέρι
τη δυνατή βαριά, και στο άλλο του χερώνει το διλάβι.
Και πρώτα δυνατό, θεόρατο βάζει μπροστά σκουτάρι δουλεύοντας το ολούθε· στέριωσε τριπλό λαμπρό στεφάνι

λιόφωτο γύρα, και το κρέμασεν από λουρί ασημένιο.
Με πέντε φύλλα τότε το 'στρωσε, μετά στη ράχη απάνω λογής λογής πλουμίδια εχάραξε με τη σοφή του τέχνη. Βάζει τη γης, βάζει τη θάλασσα, βάζει τα ουράνια απάνω, βάζει τον ήλιο τον ακούραστο, τ ̓ ολόγιομο φεγγάρι,
κι όλα τ ̓ αστέρια, ως στεφανώνουνε τον ουρανό τρογύρα' το Αλετροπόδι, τα Βροχάστερα, την ώρια Πούλια βάζει και το Χορό τον Εφταπάρθενο, που τόνε λεν κι Αμάξι,
κι αυτού γυρνάει παραμονεύοντας το Αλετροπόδι πάντα, και μόνο αυτός λουτρό δε χαίρεται στον Ωκεανό ποτέ του.
Κι ακόμα παίρνει βάζει απάνω του δυο πολιτείες ανθρώπων, πανέμορφες· στη μια ξεφάντωσες ιστόρησε και γάμους·
τις νύφες παίρναν απ ̓ τα σπίτια τους με φώτα, με λαμπάδες, και τις περνούσαν με νυφιάτικα τραγούδια από τιίς ρούγες. Και στρουφογύριζαν χορεύοντας οι νιοί, κι ανάμεσα τους φιαμπόλια και κιθάρες άκουγες να παίζουν κι οι γυναίκες στην πόρτα η καθεμιά τους έστεκε και θάμαζε το ψίκι.
Κι οι άντρες στη σύναξη εμαζώνουνταν, πλήθος μεγάλο, κι είχε καβγάς ανάψει ̓ δυο τους μάλωναν για κάποιου σκοτωμένου την ξαγορά ̓ κι ο πρώτος φώναζε κι όρκίζουνταν στους άλλους
πως έχει ξεπλερώσει, ο δεύτερος πως τίποτα δεν πήρε.
Και σε κριτή κι οι δυο τους γύρευαν να παν να βγάλει κρίση.
Κι ο κόσμος εμοιράστη κι έπαιρνε και των δυονώ το μέρος·
κι οι κράχτες να κρατήσουν πάλευαν τον κόσμο, κι οι γερόντοι
στα μαγλινά πεζούλια εκάθιζαν, στο άγιο το αλώνι μέσα'
κι από τους κράχτες τους βροντόλαλους ραβδιά στα χέρια έπαιρναν, κι αυτά κρατώντας εσηκώνουνταν να κρίνουν ένας ένας.
Κι ήταν στη μέση εκεί δυο τάλαντα χρυσάφι απιθωμένο,
όποιος απ ̓ όλους φρονιμότερα μιλούσε να το πάρει.
Στην άλλη πόλη ωστόσο ολόγυρα κάθονταν δυο φουσάτα,
κι άστραφταν τ ̓ άρματά τους· δίγνωμη βουλή κρατούσε ετούτους: να την κουρσέψουνε πατώντας τη, για και το βιος ακέριο
που 'χε το κάστρο τ ̓ ώριο μέσα του στα δυο να το μοιράσουν; Μα εκείνοι αρνιούνταν, κι αρματώνουνταν κλεφτάτα για καρτέρι· στα τείχη έστεκαν οι γυναίκες τους και τα μικρά παιδιά τους
κι οι άντρες που γερατιά τους πλάκωναν, ψηλά να το φυλάνε. Κι οι επίλοιποι εκινούσαν κι άνοιγαν μπρος η Αθηνά Παλλάδα κι ο Άρης το δρόμο τους, ολόχρυσοι και στα χρυσά ντυμένοι, ψηλοί, πανώριοι μέσα στ ̓ άρματα, καί σα θεοί απ ̓ τους άλλους μεμιάς ξεχώριζαν, τι ανάριμμα τόσο οι θνητοί δεν εϊχαν.

Κι ως έφτασαν εκεί που διάλεξαν να στήσουν το καρτέρι, στον ποταμό, κει που όλα πήγαιναν τα ζωντανά να πιούνε, πήραν κάθισαν, με τα λιόλαμπρα χαλκάρματα ζωσμένοι. Χώρια απ ̓ τ ̓ ασκέρι δυο βιγλάτορες κάθονταν καρτερώντας πότε τ ̓ αρνιά και τα στριφτόκερα θα ιδούν να φτάνουν βόδια. Σε λίγο επρόβαλαν, και πίσω τους ακλούθουν δυο βοσκάροι, κι όπως ο νους τους δεν κακόβαζε, λαλούσαν τη φλογέρα.
Κι εκείνοι, ως τα 'δαν μπρος τους, χίμιξαν. και γρήγορα ξεκόβουν όλα τα βόδια και τ ̓ ασπρόμαλλα τ ̓ αρνιά, καθώς τραβούσαν μαζί κοπαδιαστά, και, δίπλα τους και τους βοσκούς σκοτώνουν.
Κι οι άλλοι, γρικώντας το συντάραχο στα βόδια τους τρογύρα, εκεί που εκάθουνταν στη σύναξη, μεμιάς πηδούν στ ̓ αμάξια,
τ ̓ άτια δρομώνουν τ ̓ ανεμόποδα και μονομιάς τους φτάνουν.
Κι ως πήραν θέση, άνοιξαν πόλεμο στου ποταμού τους όχτους, ο ένας στον άλλο απάνω ρίχνοντας με χάλκινα κοντάρια.
Εκεί κι η Αμάχη, εκεί ο Συντάραχος, εκεί του Χάρου η Λάμια,
κι έπιανε πότε έναν αλάβωτο, πότε έναν λαβωμένο,
-που ζούσε ακόμα, πότε ξέσερνε κάποιο νεκρό απ ̓ το πόδι,
κι απ ̓ το αίμα των άντρων στους ώμους της άλικο ρούχο εφόρειε. Κι όπως σάλευαν και χτυπιόντουσαν και τα κουφάρια έσερναν
ο ένας του άλλου των σκοτωμένων τους, σα ζωντανοί εφαντάζαν. Κι έβαζε ακόμα απάνω νιόσκαφτο, παχύ, πλατύ χωράφι,
με αφράτο χώμα, τριπλογύριστο ̓ πολλοί ζευγάδες μέσα
φέρναν τρογύρα τα ζευγάρια τους κι όργωναν δώθε κείθε'
και κάθε που γύριζαν κι έφταναν στου χωραφιού την άκρα,
τους ζύγωνε ένας και τους έδινε κρασί γλυκό μια κούπα,
στο χέρι καθενός· και γύριζαν στους όργους πίσω εκείνοι,
και στου βαθιού να φτάσουν βιάζουνταν του χωραφιού την άκρα. Κι η γης μαυρολογούσε πίσω τους και φάνταζε οργωμένη, χρυσή κι ας ήταν τέτοια η τέχνη του μεγάλο θάμα αλήθεια!
Κι έβαζε ακόμα χτήμα απάνω του βασιλικό, κι αργάτες θέριζαν, κοφτερά στα χέρια τους φουχτώνοντας δρεπάνι»· άλλα χερόβολα σωριάζουνταν στο χώμα αράδα αράδα,
κι άλλα τα δέναν με ασταχόσκοινα γερά οι δεματιαστάδες' κι ήτανε τρεις που τα δεμάτιαζαν, και πίσω τους αγόρια τρέχαν, μάζευαν τα χερόβολα, στην αγκαλιά τα παίρναν, και τα 'διναν πιο πίσω ̓ αμίλητος ο βασιλιάς στεκόταν
με το ραβδί του απάνω στ ̓ όργωμα, βαθιά του αναγαλλιώντας. Κάπου πιο πέρα οι κράχτες σύνταζαν κάτω από δρυ το γιόμα· βόδι τρανό είχαν σφάξει κι έψηναν με προθυμία, κι οι δούλες

σωρό το αλεύρι το άσπρο εζύμωναν, να φαν οι θεριστάδες.
Κι έβαζε μέγα αμπέλι απάνω του σταφύλια φορτωμένο, χρυσό, πανέμορφο, κι εκρέμουνταν τσαμπιά από κάτω μαύρα, κι ως πέρα εστύλωναν τα κλήματα διχάλες ασημένιες.
Κι άνοιξε σμάλτινο ζερβόδεξα χαντάκι, και τρογύρα
από καλάι το φράχτη εσήκωσε ̓ κι ένα ως τ'αμπέλι μόνο τραβούσε μονοπάτι, που 'παιρναν οι αργάτες που τρυγούσαν. Και κουβαλούσαν το μελόγλυκο καρπό στους ώμους πάνω· κοπέλες κι άγουροι χαρούμενοι μες σε πλεχτά κοφίνια'
κι αναμεσό τους την ψιλόφωνη κιθάρα κάποιο αγόρι
γλυκά βαρώντας όμορφα έψελνε του Λίνου το τραγούδι
με γάργαρη φωνή· κι οι επίλοιποι στη γη τα πόδια εκρούγαν ξοπίσω του, πηδούσαν, φώναζαν και τραγουδούσαν όλοι. Κοπάδι ακόμα από ορθοκέρατα γελάδια βάζει απάνω,
κι ήταν τα βόδια κι από μάλαμα κι από καλάι φτιαγμένα'
κι απ ̓ το μαντρί τους μουκανίζοντας για τη βοσκή βιάζονταν στο βροντερό αποδίπλα ποταμό, στα λυγερά καλάμια. Βοσκοί μαλαματένιοι τέσσεροι τραβούσαν με τα βόδια,
κι αντάμα εννιά σκυλιά γοργόποδα ξοπίσω τους ακλούθουν. Ωστόσο δυο λιοντάρια ανήμερα στου κοπαδιού τον κάβο
ταύρο είχαν πιάσει μουκανιάρικο, κι ως τον έσερναν, πέρα
τα μουγκρητά του αχούσαν πίσω του βοσκοί και σκύλοι έτρεχαν μα αυτά πρόλαβαν, και ξεσκίζοντας του ταύρου το τομάρι
το αίμα το μαύρο και τα σπλάχνα του ρουφούσαν, κι οι τσοπάνοι του κάκου άγγρίζαν τα γοργόποδα σκυλιά να τους ριχτούνε ̓
τι αυτά μπροστά στους λιόντες δείλιαζαν, κι αντίς να τους δαγκάσουν
χιμώντας, στέκαν δίπλα, εγαύγιζαν, και πίσω πάλε έφευγαν.
Κι έβαζε απάνω ο Κουτσοπόδαρος μεγάλο βοσκοτόπι, κάτασπρα πρόβατα να βοσκούνε σε λαγκαδιά πανώρια,
κι ακόμα στάνες και ξερόμαντρες και σκεπαστές καλύβες.
Ξόμπλιαζε ακόμα ο κουτσοπόδαρος θεός και χοροστάσι,
όμοιο μ ̓ εκείνο που 'χε ο Δαίδαλος της ομορφομαλλούσας
της Αριάδνης στην απλόχωρη Κνωσό παλιά φτιαγμένο. Άγουροι εκεί κι ακριβαγόραστες παρθένες είχαν στήσει
χορό, κι ο ένας του άλλου εκρατούσανε πα στον αρμό τα χέρια. Λινό αγανό εφορούσαν όλες τους, καλόφαντους εκείνοι χιτώνες, απαλά που εγυάλιζαν με λάδι ποτισμένοι.
Φορούσαν όλες ανθοστέφανα στην κεφαλή, κι εκείνοι χρυσά μαχαίρια που ανακρέμουνταν από λουριά ασημένια. Κι όοι τους πότε αντάμα εχόρευαν με πόδια μαθημένα,
τόσο αλαφριά, σαν όντας κάθεται και τον τροχό του βάζει
ο κανατάς μπροστά, κοιτάζοντας αν εύκολα γυρίζει,
και πότε πάλε αράδες έτρεχαν η μια στην άλλη αντίκρα.
Γύρω εστεκόταν και καμάρωνε τον όμορφο χορό τους
κόσμος πολύς· και πλάι τους κάθουνταν βαρώντας την κιθάρα

ο θείος τραγουδιστής· κι ως άνοιγε το στόμα του να ψάλει, εκεί στη μέση τούμπες άρχιζαν να κάνουν δυο ακροβάτες.
Κι ακόμα βάζει το περίτρανο του Ωκεανού ποτάμι
στου σκουταριού του στέριου ολόγυρα το πιο ακρινό στεφάνι. Και το σκουτάρι αφού μαστόρεψε το δυνατό, το μέγα,
του μαστορεύει και το θώρακα, πιο λαμπερό από φλόγα'
του μαστορεύει στα μελίγγια του που να ταιριάζει κράνος, πανώριο, πλουμιστό, με απάνω του μαλαματένια φούντα'
κι από καλάι φτενό μαστόρεψε στερνά γι ̓ αυτόν κνημίδες.
Κι ο ξακουσμένος κουτσοπόδαρος σαν τέλεψε τεχνίτης,
τ ̓ άρματα επήρε καί τ ̓ απίθωσε μπρος στου Αχιλλέα τη μάνα.
Κι ως γερακίνα αυτή απ ̓ τον Όλυμπο πηδάει το χιονισμένο,
τ ̓ αστραφτερά απ ̓ τον Ήφαιστο άρματα στα χέρια της κρατώντας.
