Μα σύντας φτάσαν στου ωριορέματου του ποταμού το διάβα, στου Σκάμαντρου του πολυστρόβιλου, που είχεν ο Δίας γεννήσει, στα δυο τους κόβει, κι άλλους έριχνε στον κάμπο, κυνηγώντας κατά το κάστρο, εκεί που τρέμοντας οι Αργίτες χτες ακόμα
τρέχαν να φύγουν μπρος στον Έχτορα τον άψεγο που ελύσσα' εκεί τρεχάτοι τώρα εχύνουνταν ̓ κι η Ήρα αντισκόβοντάς τους πυκνή καταχνιά ομπρός τους άπλωνε ̓ κι οι άλλοι μισοί τους πάλε στο ασημοστρόβιλο στριμώχνουνταν βαθιόρεμο ποτάμι.
Κει μέσα ρίχτηκαν με πάταχο, και βούιξε το άγριο ρέμα,
κι αντιλάλησαν οι όχτοι ολόγυρα· κι εκείνοι εκολυμπούσαν
στα στρουφιχτά νερά, γυρίζοντας με βόγγους δώθε κείθε.
Πώς στο ποτάμι οι ακρίδες χύνουνται, τις φλόγες να γλιτώσουν απ ̓ τη φωτιά που ξάφνου εφούντωσε κι αδάμαστη πετιέται κορώνοντας, κι αυτές σωριάζουνται πα στα νερά σκιαγμένες' όμοια σωρός στου βαθιοστρόβιλου του Ξάνθου τ ̓ άγριο ρέμα άντρες κι αλόγατα στοιβάζουνταν μπρος στου Αχιλλέα τη λύσσα. Αφήκε τότε ο αρχοντογέννητος στον όχτο εκεί γερμένο
πα στ ̓ αρμυρίκια το κοντάρι του, κι ίδια θεός εχύθη μονάχα με σπαθί, λογιάζοντας φριχτές δουλειές να κάνει.
Δεξιά ζερβά εχτυπούσε, κι έσκουζαν εκείνοι, ως το σπαθί του έπεφτε απάνω τους, κι εβάφουνταν στο γαίμα το ποτάμι. Πώς τ ̓ άλλα ψάρια, σύντας δέλφινας τρανός τα κυνηγήσει, σε κόρφο τρέχουν καλολίμανο και στις γωνιές σμαριάζουν ολότρομα ̓ τι τρώει αχόρταγος όσα βρεθούν μπροστά του' όμοια κι οι Τρώες μες στου άγριου Σκάμαντρου το ρέμα στριμώχνονταν,
κάτω απ ̓ τους όχτους. Κι ως απόκαμε σκοτώνοντας εκείνος, απ ̓ όσους ζούσαν δώδεκα άγουρους διαλέγει στο ποτάμι,
για να τους σφάξει γι ̓ αντιπλέρωμα του Πάτροκλου που εχάθη· και σαστισμένους ως λαφόπουλα τους τράβηξε στον όχτο,
και πίσω με λουριά τα χέρια τους καλοκομμένα δένει,
του ατοί τους γύρα στους καλόπλεχτους φορούσαν θώρακες τους. Τους δίνει να τους παν οι σύντροφοι στα βαθουλά καράβια,
κι αυτός ξανά στους Τρώες εχίμιξε, το φόνο λαχταρώντας.
Και ξάφνου εκεί μπροστά του ξέκρινε να φεύγει απ ̓ το ποτάμι
το γιο του Πρίαμου το Λυκάονα, που λίγο πριν τον είχε
απ ̓ το περβόλι του πατέρα του μεβιάς ατός του πιάσει, βγαίνοντας νύχτα ̓ κι όπως έκοβε με κοφτερό πελέκι
αγριοσυκιας κλωνάρια νιόβγαλτα, να κάνει του αμαξιού του
τους γύρους, συφορά ανεπάτεχη μπρος του ο Αχιλλέας πετάχτη.

Τότε στη Λήμνο την καλόχτιστη με τ ̓ άρμενα τον πήγε,
και τον πουλάει στον Εύνηο, που ̓ δωσε κι αγόρασε τον κείθε βρήκε ένα φίλο και τον γλίτωσε με ξαγορά μεγάλη,
τον Ηετίωνα, που τον έστειλε μετά στην άγια Αρίσβη·
μα ξέφυγε κρυφά, κι ως έφτασε στο πατρικό του σπίτι,
έντεκα μέρες πια ξεφάντωνε με τους συντρόφους γύρα,
που ήρθε απ ̓ τη Λήμνο ̓ όμως στις δώδεκα να που ο θεός και πάλε
στα χέρια του Αχιλλέα τον έριξε, κι αυτός στον Άδη κάτω ήρθε η στιγμή που θα τον έστελνε, κι ας ήταν στανικώς του. Κι ως ο Αχιλλέας ο φτεροπόδαρος γυμνό, με δίχως κράνος,
δίχως σκουτάρι τον αντίκρισε, δίχως κοντάρι ακόμα,
τι τα 'χε ρίξει χάμω, ως έφευγε στον ποταμό, κι ο ιδρώτας
βαριά τον έπνιγε, κι ο κάματος του λύγιζε τα γόνα,
θύμωσε τότε καί στην πέρφανη γυρνάει και λέει καρδιά του: «Ωχού, τι θάμα αυτό κι αντίθαμα τα μάτια μου που βλέπουν!
Το δίχως άλλο οι Τρώες οι αντρόκαρδοι, που 'χω σκοτώσει ως τώρα,
θ ̓ αναστηθούν, ξανά απ ̓ τον άραχλο να βγουν τον Κάτω Κόσμο, αφού ήρθε πίσω αυτός που επούλησα στη Λήμνο, και του Χάρου ξέφυγε, βλέπω· κι ουδέ η θάλασσα με το αφρισμένο κύμα
τον κράτησε, πολλών που αντίσκοψε το δρόμο αθέλητα τους.
Μα να γευτεί και το κοντάρι μου ταιριάζει τώρα αλήθεια,
να ίδώ, να ξέρω μες στα φρένα μου, θα ̓ ρθει κι από κει κάτω, για η ζωοδότρα γης στα σπλάχνα της μαθές θα τον κρατήσει, που και τον πιο αντρειωμένο μέσα της κρατά και δεν αφήνει;» Τέτοια λογιάζοντας τον πρόσμενε, κι εκείνος σαστισμένος
τα γόνα του να πιάσει εσίμωσε, ποθώντας πάνω απ ̓ όλα
το μαύρο να ξεφύγει θάνατο καί την παντέρμη Μοίρα.
Κι ως ο Αχιλλέας ο γαύρος άσκωνε τ ̓ ολόμακρο κοντάρι
να τον χτυπήσει, εκείνος έτρεξε κι αρπάει τα γόνατα του σκυφτός· κι απάνω από τη ράχη του περνώντας το κοντάρι
στη γη εκαρφώθη, κι ας λαχτάριζε με σάρκα να χορτάσει.
Κι αυτός με το 'να χέρι του 'πιασε παρακλητά τα γόνα,
με τ ̓ άλλο το κοντάρι του άρπαξε και δεν το παρατούσε,
και κράζοντας τον με ανεμάρπαστα του συντυχαίνει λόγια:
« Σπλαχνίσου με, Αχιλλέα, σεβάσου με, στα γόνατα σου πέφτω· σέβας μου πρέπει, αρχοντογέννητε, τι ικέτης σου λογιούμαι ̓ από το χέρι σου πρωτόφαγα ψωμί τη μέρα εκείνη
που ήρθες και μ ̓ άρπαξες απ ̓ τ ̓ όμορφο περβόλι μας, κι αλάργα κι απ ̓ το γονιό κι απ ̓ τους συντρόφους μου με πούλησες στη Λήμνο
την άγια πέρα, κι είχες διάφορο βόδια εκατό από μένα'

κι έπειτα γλίτωσα πλερώνοντας τρίδιπλα τόσα, κι είναι δώδεκα μέρες μόνο σήμερα που 'χω στην Τροία διαγύρει ̓ πολλά έχω πάθει, κι όμως μ ̓ έριξε στα χέρια σου και πάλε η μαύρη Μοίρα· θα μ ̓ οχτρεύεται το δίχως άλλο ο Δίας, για δεύτερη φορά που μ ̓ έκανε δικό σου ̓ η Λαοθόη
με γέννα, η μάνα μου, λιγόχρονο, του γέροντα Άλτη η κόρη,
του Άλτη που κυβερνάει τους Λέλεγες, τους άξιους πολεμάρχους, στο Σατνιόεντα πλάι, την Πήδασο την αψηλή βαστώντας.
Την κόρη του είχε ο Πρίαμος ταίρι του, μα είχε και πλήθος άλλες. Δυο γιοι της είμαστε, απ ̓ το χέρι σου κι οι δυο μας θα σφαγούμε'
στους πεζολάτες μέσα σκότωσες πρώτη γραμμή τον έναν,
το θείο Πολύδωρο, χτυπώντας τον με σουβλερό κοντάρι.
Καί τώρα εδώ κι εμένα θάνατος θα βρει, τι δεν τ ̓ ολπίζω
μέσα απ ̓ τα χέρια σου, όπου μ ̓ έριξεν η Μοίρα, να γλιτώσω. Κάτι άλλο τώρα εγώ θα σου 'λεγα, και συ στο νου σου βαλ ̓ το: Μη με σκοτώνεις! Με τον Έχτορα δε βγήκα εγώ άπ ̓ την ίδια κοιλιά, που τον τρανό, καλόκαρδο, σου 'χει σκοτώσει ακράνη.» Έτσι του Πρίαμου ο γιος ο ασύγκριτος στον Αχιλλέα μιλούσε παρακαλώντας, μα ανελέημονη φωνή γρικά στ ̓ αφτιά του:
« Για ξαγορές μην κρένεις, άμυαλε! Δε θέλω ούτε ν ̓ ακούσω!
Άλλες φορές, παλιά, του Πάτροκλου πριν φτάσει η μαύρη μέρα, κι εγώ το λόγιαζα καλύτερο τους Τρώες να μη σκοτώνω'
κι αλήθεια είναι πολλοί που σκλάβωσα και πούλησα στα ξένα. Μα τώρα πια κανείς το θάνατο δε θα ξεφύγει, απ ̓ όσους
ρίξει ο θεός μπροστά απ ̓ το κάστρο σας μες στα δικά μου χέρια' κανένας απ ̓ τους Τρώες, μα πιότερο του Πρίαμου γιος κανένας' όμως και συ, καλέ μου, πέθανε! τι δέρνεσαι του κάκου;
Πέθανε τώρα λέω κι ο Πάτροκλος, περίσσια πιο αντρειωμένος.
Κι εγώ δε βλέπεις πόσο είμαι όμορφος και πόση αντρεία με ζώνει; Έχω πατέρα ρήγα, αθάνατη μ ̓ έχει γεννήσει μάνα·
κι όμως και μένα θα 'βρει ο θάνατος κι η ασβολωμένη Μοίρα! θα φτάσει κάποια αυγή για σούρουπο για μεσημέρι, σύντας και τη δικιά μου μες στον πόλεμο ζωή θα πάρει κάποιος
για με κοντάρι για απ ̓ την κόρδα του χτυπώντας με σαγίτα.» Αυτά είπε, κι εκείνου τα γόνατα λύθηκαν κι η καρδιά του,
και το κοντάρι ευτύς παράτησε, κι απλώνοντας τα χέρια καθίζει ̓ κι ο Αχιλλέας γυμνώνοντας το κοφτερό σπαθί του στο κλειδοκόκαλο τον χτύπησε, στο σβέρκο πλάι, κι εχώθη το δίκοπο σπαθί όλο μέσα του ̓ κι αυτός στη γη ξαπλώθη τα πίστομα, και το αίμα του 'τρεχε μουσκεύοντας το χώμα.

Τότε ο Αχιλλέας απ ̓ το ποδάρι του τον πιάνει και τον ρίχνει
στον ποταμό, λόγια ανεμάρπαστα με καυκησιά πετώντας:
« Καθου αυτού μέσα και συντρόφευε τα ψάρια, που θα γλείψουν το γαίμα της πληγής σου ανέσπλαχνα! Κι ουδέ θα σε ξαπλώσει σε στρώμα να σε κλάψει η μάνα σου ̓ του Σκάμαντρου το ρέμα το στρουφιχτό βαθιά στης θάλασσας τον κόρφο θα σε σύρει.
Και κάποιο ψάρι, εκεί που η θάλασσα ψηλά σγουραίνει σκούρα, να φάει θ ̓ ανέβει του Λυκάονά πηδώντας το άσπρο ξίγκι.
όλοι ας χαθείτε, ωσόπου πάρουμε της άγιας Τροίας το κάστρο, φεύγοντας σεις μπροστά, και πίσω σας εγώ αφανίζοντας σας!
Κι ουδέ μπορεί κι ο ασημοστρόβιλος ο ποταμός καθόλου
να σας συντράμει, κι ας του σφάζετε παλιάθε πλήθιους ταύρους, και ζωντανά ας του ρίχνετε άλογα στα στρουφιχτά νερά του
Μα κι έτσι δε γλιτώνει ουτ ̓ ένας σας, ως να πλερώσετε όλοι βαριά του Πάτροκλου το θάνατο, των Αχαιών το θρήνο,
που ως είχα λείψει εγώ, σκοτώσατε μπρος στα γοργά καράβια.»  ̓ Αυτά είπε, κι ο θυμός πλημμύρισε πιο δυνατός τα στήθη
του ποταμού, κι ο νους του εδούλευε πώς του Αχιλλέα να κόψει τη φόρα τώρα, και το θάνατο πώς απ ̓ τους Τρώες να διώξει.
Κι ωστόσο εκείνος, το μακρόισκιωτο κοντάρι του κρατώντας,
του Αστεροπαίου χιμίζει, θέλοντας να πάρει τη ζωή του,
του γιου του Πηλεγόνα, που έκαμε στο φαρδιορεματάρη
βαθύν Άξιο η Περίβοια ̓ τι έσμιξεν ο ποταμός μαζί της,
κι αυτή του Ακεσσαμένου ακούγονταν η πιο μεγάλη κόρη.
Σ ̓ αυτόν χιμάει ̓ κι εκείνος βγαίνοντας απ ̓ το ποτάμι εστάθη κρατώντας δυο κοντάρια· ο Σκάμαντρος του γκάρδιωνε τα φρένα, θυμό γεμάτος για των άγουρων το χαλασμό, θωρώντας
τον Αχιλλέα να σφάζει αλύπητα μες στα νερά του ολούθε.
Κι όπως τρεχάτοι κοντοζύγωσαν ο ένας του άλλου χιμώντας, πρώτος του μίλησε ο φτερόποδος, θείος Αχιλλέας και του 'πε:
« Ποιος είσαι εσύ και πούθε, αντίκρα μου που ξεθαρρεύτης να 'ρθεις;
Μονάχα τα παιδιά των άμοιρων τη λύσσα μου αντικρίζουν!» Του απηλογήθη κι ο τρισεύγενος υγιός του Πηλεγόνα:
« Γιε του Πηλέά, γιατί, τρανόκαρδε, ρωτάς για τη γενιά μου;
Απ ̓ την απόμακρη, παχιόβωλη την Παιονία κρατιέμαι,
κι έντεκα μέρες έχω που 'φτασα στης Τροίας το κάστρο τώρα, τους Παίονες κυβερνώντας, που 'φερα, τους μακροκονταράτους. Απ ̓ τον Αξιό τον πλατιορέματο κρατάει η γενιά μου εμένα,
απ ̓ τον Αξιό, που τα ομορφότερα νερά στη γης σκορπίζει'
και γιος του ο Πηλεγόνας κράζουνταν ο ξακουστός, δικός μου

γονιός. Μα πια, Αχιλλέα τρανόδοξε, καιρός να χτυπηθούμε!» Τέτοια μιλούσε φοβερίζοντας· τότε ο Αχιλλέας ασκώνει
το πηλιορίτικο το φράξο του, μα δυο μαζί κοντάρια
ο Αστεροπαίος ο γαύρος άσκωσε, ζερβόδεξος ως ήταν
με το 'να βρίσκει το σκουτάρι του, μα δεν το τρύπησε, όχι' το δώρο του θεού, το μάλαμα, του αντίσκοψε τη φόρα' και το άλλο ξώφαρσα του χάραξε το δεξιό χέρι, κι αίμα πετάχτη μαύρο ̓ κι από πάνω του περνώντας το κοντάρι στο χώμα εχώθη, κι ας λαχτάριζε με σάρκα να χορτάσει. Δεύτερος έριξε το αλάθευτο κοντάρι του ο Αχιλλέας,
του Αστεροπαίου χιμώντας, θέλοντας να πάρει τη ζωή του.
Μα δεν τον χτύπησε, μον ̓ πέτυχε του ποταμού τον όχτο,
κι εχώθηκε ως τη μέση τρέμοντας το φράξινο κοντάρι.
Το κοφτερό σπαθί ανασέρνοντας πλάι στο μερί του εχύθη
του Αστεροπαίου ̓ κι αυτός επάλευε το φράξο του Αχιλλέα
με το βαρύ να σύρει χέρι του—του κάκου!—από τον όχτο'
και τρεις φορές το ταρακούνησε λυσσώντας, να το βγάλει,
και τρεις φορές του εκόπη η δύναμη· στην τέταρτη, ως ζητούσε να σπάσει του Αχιλλέα, λυγώντας το, το φράξινο κοντάρι,
με το σπαθί του εκείνος ζύγωσε και τη ζωή του επήρε.
Κι ως στην κοιλιά, κοντά στο αφάλι του, τον χτύπησε, χύθηκαν τα σπλάχνα του στη γη, και σκέπασε τα μάτια του σκοτάδι,
ως ξεψυχούσε. απά στο στήθος του τότε ο Αχιλλέας πηδώντας του παίρνει τ ̓ άρματα, και μ ̓ έπαρση τέτοια μιλάει και κρένει: «Ξάπλωσε τώρα αυτού! Για φύτρα σου τον ποταμό κι αν έχεις, με τους υγιούς του Δία του ανίκητου ποιος σου 'πε να τα βάζεις; Τον ποταμό, είπες, έχεις πρόγονο το φαρδιορεματάρη,
μα εγώ γενιά πως είμαι πέτομαι του Δία του τρισμεγάλου. Πατέρας μου ο Πηλέας, που αρίφνητους ορίζει Μυρμιδόνες,
γιος του Αιακού, και τούτος κράζουνταν του Δία βλαστάρι· κι όσο
λογιέται ο Δίας απ ̓ τους τρεχούμενους τους ποταμούς πιο πάνω, μπροστά στων ποταμών κι η φύτρα του τόσο πιο απάνω στέκει. Ο ποταμός που τρέχει δίπλα σου τρανός δεν είναι; Κι όμως
χέρι δε δίνει. Ποιος θα τα 'βαζε με τον υγιό του Κρόνου;
Μήτε ο Αχελώος ο ρήγας δύνεται να παραβγεί μαζί του, μήτε ο Ωκεανός ο τρανοδύναμος, ο βαθιορεματάρης, όθε αναβρύζει κάθε θάλασσα, κάθε ποτάμι, κάθε
πηγή και κάθε κεφαλόβρυσο, κάθε βαθύ πηγάδι'
κι αυτός το αστροπελέκι σκιάζεται του Δία του τρισμεγάλου
και της τρανής βροντής το μούγκρισμα, που ακούγεται ουρανόθε.»

Είπε, και τράβηξε το χάλκινο κοντάρι του απ ̓ τον όχτο,
κι αυτόν κει πέρα τον παράτησε, σαν πήρε τη ζωή του,
απ ̓ το βαθύ νερό να βρέχεται, στον άμμο ξαπλωμένος.
Χέλια και ψάρια τον κυκλόφερναν ολούθε, και πάλευαν
το ξίγκι στα νεφρά του ολόγυρα δαγκώνοντας να φάνε.
Κι εκείνος χύθη στους αντρόκαρδους τους Παίονες πάνω τότε, καθώς αυτοί να φύγουν πάλευαν πλάι στο αφριστό ποτάμι, τον πιο αντρειωμένο τους ως ξέκριναν στην άγρια μάχη μέσα απ ̓ του Αχιλλέα τα χέρια τ ̓ άσπλαχνα και το σπαθί να πέφτει. Σκότωσε τότε το θερσίλοχο, το Μύδωνα, το Μνήσο,
τον Οφελέστη, τον Αστύπυλο, το Θράσιο και τον Αίνιο.
Μα κι άλλους Παίονες ο γοργόποδος θα σκότωνε Αχιλλέας,
απ ̓ τις στροβίλες του αν δεν πρόβαινε να κράξει θυμωμένος
ο ποταμός ο βαθιοστρόβιλος, ίδια θνητός στο διώμα:
« Περνάς εσύ, Αχιλλέα, στη δύναμη, περνάς και στην αγριάδα κάθε άλλον άνθρωπο, τι οι αθάνατοι σε παραστέκουν πάντα. Τους Τρώες ο γιος του Κρόνου αν σου 'δωκε να τους χαλάσεις όλους,
στον κάμπο καν μακριά μου δίωξε τους και σκότωνε όσους θέλεις' τι με κουφάρια το πανέμορφο μου ξεχειλίζει ρέμα,
κι ουδέ μπορώ στην άγια θάλασσα να χύσω τα νερά μου ̓
με φράζουν οι νεκροί ̓ μα ανήμερος εσύ σκοτώνεις πάντα. Σταμάτα πια, τρανέ πολέμαρχε, και τα 'χω πια σαστίσει!»
Τότε ο Αχιλλέας ο φτεροπόδαρος του απηλογήθη κι είπε:
« Όλα θα γίνουν τούτα, Σκάμαντρε θεϊκέ, καθώς ορίζεις·
όμως τους Τρώες τους καυκησιάρηδες να σφάζω δε θα πάψω, πριν τους στριμώξω μες στο κάστρο τους, κι ακόμα χτυπηθούμε στήθος με στήθος με τον Έχτορα, κι όποιονε πάρει ο Χάρος!» Αυτά είπε, και στους Τρώες αλύπητος, ίδια θεός, χιμίζει'
κι ο ποταμός ο βαθιοστρόβιλος του Φοίβου τότε κράζει:
« Του Δία βλαστάρι, Ασημοδόξαρε, που την αρμήνια, αλί μου,
του γιου του Κρόνου δε συνάκουσες! Πόσες φορές σου το 'πε
να διαφεντέψεις παραστέκοντας τους Τρώες, ώσόπου να 'ρθει
το δειλινό, τη γης ισκιώνοντας την παχιοχωματούσα.»
Αυτά είπε, κι ο Αχιλλέας ο αντρόκαρδος στον ποταμό απ ̓ τον όχτο μέσα πηδά ̓ κι αυτός του εχίμιξε με λύσσα, τα νερά του
απ ̓ άκρη ως άκρη αναταράζοντας, και τους νεκρούς αμπώθει, που 'χε ο Αχιλλέας σκοτώσει, κι άμετροι στοιβάζουνταν στο ρέμα' όξω τους έβγαζε στους όχτους του, μουγκρίζοντας σαν ταύρος, κι αυτούς που ζούσαν, στα πανέμορφα τους γλίτωνε νερά του, μες στις μεγάλες του και τρίσβαθες στροβίλες κρύβοντας τους.

Φριχτό το κύμα, πολυτάραχο, τον Αχιλλέα κυκλώνει,
και στο σκουτάρι απάνω πέφτοντας τον σπρώχνει, κι ουδέ βρίσκαν
τα πόδια του αντιστύλι κάτωθε. Μια λυγερή φουχτώνει τρανή φτελιά, μα αυτή ξεκόρμισε και με τις ρίζες πέφτει, τον όχτον όλο συνεπαίρνοντας· και τα νερά στάθηκαν
απ ̓ τα πυκνά κλαριά της, κι έγινε γιοφύρι, ως έπεσε όλη στον ποταμό· κι αυτός τινάχτηκε μεμιάς απ ̓ τη στροβίλα, και με γοργά ποδάρια εκίνησε στον κάμπο τρομαγμένος να τρέχει ̓ μα ο θεός απάνω του ξανά ο τρανός χιμίζει κορφομελανιασμένος, θέλοντας τη φόρα του Αχιλλέα
του θείου να κόψει, και το θάνατο να διώξει από τους Τρώες. Κι αυτός πετάχτη πέρα τρέχοντας, όσο του μακρού φτάνει
μια κονταριά, κι η ορμή του θύμιζε το μαύρο, κυνηγάρη
αϊτό, το πιο τρανό και γρήγορο πουλί μες σε όλα τ ̓ άλλα ̓ όμοια εχιμούσε, και στα στήθη του πάνω ο χαλκός βροντούσε τρομαχτικά, κι εκείνος έτρεχε ζητώντας να ξεφύγει ̓
μα ο Σκάμαντρος ξοπίσω του έρχουνταν με άγριον αχό κυλώντας. Πώς νεροκράτης, που ξεκόβοντας πηγή μαυρονερούσα
να τρέξουν τα νερά της άφησε σε δέντρα, σε περβόλια,
με το τσαπί στα χέρια, αδειάζοντας τα χώματα απ ̓ τ ̓ αυλάκι'
και τρέχει εκείνο συνεπαίρνοντας μπροστά του τα χαλίκια, και κελαρύζει, ως τον κατήφορο κυλάει γοργά, κι αφήνει
το νεροκράτη ακόμα πίσω του, που όλο του ανοίγει δρόμο' όμοια, γοργός κι ας ήταν, πρόφταινε τον Αχιλλέα το κύμα του πόταμου, τι ένας αθάνατος έναν θνητό νικά τον.
Και κάθε που 'λεγε ο φτερόποδος, θείος Αχιλλέας να στρέψει, κι ενάντια να σταθεί στο ρέμα του, να ιδεί αν τον κυνηγούνε οι αθάνατοι όλοι, που το διάπλατο τον ουρανό αφεντεύουν, του ποταμού του ουρανογέννητου το γιγαντένιο κύμα
ως το λαιμό ψηλά του ανέβαινε· πηδούσε τρομαγμένος
αυτός, κι ο ποταμός του λύγιζε τα γόνατα, ως εκύλα
με ορμή από κάτω, κι απ ̓ τα πόδια του το χώμα αποτραβούσε. Τότε ο Αχιλλέας βογγώντας φώναξε, τον ουρανό κοιτώντας:
« Πατέρα Δία, θεός δε βρίσκεται κανείς να με γλιτώσει
απ ̓ το ποτάμι εδώ, τον άμοιρο; Στερνά ό,τι πάθω ας πάθω!
Μ ̓ απ ̓ τους θεούς που ζουν στον Όλυμπο δε φταίει κανένας τόσο, μονάχα η μάνα μου, με ψέματα που με πλανούσε, τάχα
κάτω απ ̓ των Τρωών τα τείχη θα 'πεφτα των θωρακοζωσμένων απ ̓ τις γοργόφτερες του Απόλλωνα σαγίτες χτυπημένος.
Να 'πεφτα καν από τον Έχτορα, στους Τρώες τον πιο αντρειωμένο!

Τρανός καν έτσι ο που θα σκότωνε, τρανός κι ο σκοτωμένος. Μα τώρα είναι γραφτό μου θάνατο φριχτό να βρω, ζωσμένος από τρανό ποτάμι, ως άπλερο χοιροβοσκούδι, που άγρια κατεβασιά το μεσοχείμωνο το πνίγει μες στο ρέμα!»
Έτσι μιλούσε· δίχως άργητα τρέχει η Αθηνά κοντά του,
μαζί κι ο Ποσειδώνας, παίρνοντας θνητού κι οι δυο το θώρι ̓
το χέρι του 'σφιξαν στα χέρια τους και του 'δωσαν κουράγιο.
Κι ο Ποσειδώνας πρώτος μίλησε και του 'πε ο κοσμοσείστης:
« Γιε του Πηλέα, μην τόσο σκιάζεσαι και μη σε παίρνει ο φόβος· τι τώρα δυο σου παραστέκουμε τρανοί θεοί, η Παλλάδα
κι εγώ μαζί της, με το θέλημα του Δία του τρισμεγάλου.
Από ποτάμι δε σου το 'γραψεν η Μοίρα να πεθάνεις·
θα γαληνέψει τώρα γρήγορα, και θα το ιδείς κι ατός σου.
Μ ̓ άκουσε τώρα την αρμήνια μας τη γνωστικιά, αν σ ̓ αρέσει: Μην πάψουν να χτυπούν τα χέρια σου στην άγρια μέσα μάχη, πριν να κλειστούν στο πολυδόξαστο το κάστρο όσοι γλιτώσουν από τους Τρώες· μα εσύ τον Έχτορα νεκρό σα ρίξεις κάτω, γύρνα στα πλοία ξανά ̓ σου δίνουμε τρανή να πάρεις δόξα.» Είπαν, και φεύγουν στους αθάνατους να παν κοντά τους άλλους' κι εκείνος, απ ̓ τα θεία τα λόγια τους κουράγιο πλημμυρώντας
χιμάει στον κάμπο, που ξεχείλιζε νερό τρογύρα ολούθε.
Κι απ ̓ τους νεκρούς που έπεσαν άρματα πολλά πανώρια επλέχαν, πολλά κουφάρια· μα τα γόνατα κείνου ψηλά επηδούσαν,
γραμμή στο ρέμα ενάντια ως χίμιζε, κι ουδέ που τον κρατούσε
πια ο ποταμός, τι πλήθια η δύναμη που του 'βαζε η Παλλάδα. Όμως κι ο Σκάμαντρος τη λύσσα του δεν έκοβε ̓ ο θυμός του
όλο και πλήθαινε ̓ κι ανάσκωνε ψηλά τα κύματα του
θεριεύοντας, και στο Σιμόεντα σέρνει φωνή και κράζει:
«Έλα, αδερφέ, μαζί να κόψουμε του αντρός αυτού τη λύσσα!
τι έτσι πού οι Τρώες δε θα κρατήσουνε πια μες στη μάχη τώρα,
θα πάρει αυτός του Πρίαμου γρήγορα το ξακουσμένο κάστρο. Μον ̓ έλα, βόηθα δίχως άργητα· τα ξεροπόταμά σου ξεσήκωσε όλα, και το ρέμα σου νερό ξεχείλισε το
απ ̓ τις πηγές, και κύμα στύλωσε τρανό, κι αχό απ ̓ τα ξύλα
κι απ ̓ τα λιθάρια πλήθιον άσκωσε, να κόψουμε το δρόμο στον άγριον άντρα αυτόν που λύσσαξε κι ίδια θεός χιμίζει. Μήτε τα κάλλη, μήτε η δύναμη μηδέ και τα πανώρια
θαρρώ θα τον γλιτώσουν άρματα, που κάτω απ ̓ τα νερά μου λέω θα βρεθούν βαθιά να κοίτουνται, χωμένα μες στη λάσπη. Και θα τυλίξω μες στον άμμο μου τον ίδιο αυτόν, χαλίκια
πάνω του αρίφνητα στοιβάζοντας, κι ουδέ τα κόκαλα του
θα βρουν οι Αργίτες να μαζέψουνε ̓ τόση από πάνω λάσπη
θα ρίξω. Αυτού και το μνημούρι του θα γένει ̓ απ ̓ άλλο χώμα
δε θά'χει ανάγκη πια, τον τάφο του σα θα γνοιαστούν οι Αργίτες!» Είπε, και φούσκωσε χιμίζοντας στον Αχιλλέα με λύσσα,

και χοχλακούσε ξεχειλίζοντας αφρούς, νεκρούς και γαίμα. Στυλώθη ορθό του ουρανογέννητου του ποταμού το κύμα μπρος στου Πηλέα το γιο, κατάμαυρο, να τον ξαπλώσει χάμω' κι η Ήρα τρανή φωνή άπ ̓ το φόβο της έσυρε τότε, ο μέγας τρίσβαθος Σκάμαντρος πως θα 'πνιγε τον Αχιλλέα θαρρώντας'
και στον υγιό της λέει τον Ήφαιστο γυρνώντας τέτοια λόγια:
« Για σήκω, γιε μου Κουτσοπόδαρε, κι ήρθε η σειρά σου τώρα' τι ο γοργοστρόβιλος ο Σκάμαντρος δικός σου οχτρός λογιέται. Μα βόηθα, μην αργείς, απάνω του ξέχυσε άκρατη φλόγα!
Το Νότο εγώ τον άσπροσύγνεφο, το Ζέφυρο θα βάλω
να ξεσηκώσουν απ ̓ τη θάλασσα φριχτήν ανεμοζάλη,
που το άγριο να φουντώσει σύφλογο, τους Τρώες και τ ̓ άρματα τους
να κάψει πέρα ως πέρα. Κόρωσε καί συ τα δέντρα γύρα
στους όχτους, καί τον ίδιο τύλιξε τον Ξάνθο μες στις φλόγες ̓ μηδέ οι φοβέρες για τα πλάνα του να σε αντισκόψουν λόγια.
Μη σταματάς, μον ̓ καίγε αδιάκοπα" μονάχα σα γρικήξεις
να σου φωνάζω, την αδάμαστη φωτιά σου σβήσε τότε.»
Αυτά είπε, κι ο Ήφαιστος ετοίμασε φωτιά θεριακωμένη'
πρώτα η φωτιά στον κάμπο εφούντωσε, κι οι Τρώες καίγονταν όλοι,
που 'χε ο Αχιλλέας σκοτώσει κι άμετροι σωριάζουνταν κει πέρα. Κι όλος ο κάμπος γύρα εστέγνωξε, και τα νερά εστάθηκαν.
Πως ο Βοριάς χινοπωριάτικα νιοπότιστο περβόλι
ξεραίνει ευτύς, κι ο που το γνοιάζεται χαρά νογάει μεγάλη' όμοια κι ο κάμπος όλος στέγνωξε, και καίουνταν τα κουφάρια. Μετά στον ποταμό τη φλόγα του γυρνάει τη λαμπαδούσα'
στους όχτους οι φτελιές εκόρωσαν κι οι ιτιές και τ ̓ αρμυρίκια, κόρωσαν και τα βούρλα, η κύπερη και το τριφύλλι γύρα, στου πόταμου πυκνά που εφύτρωναν τη ρεματιά την ώρια. Τυραννισμένα, από τα τρίσβαθα νερά του δώθε κείθε
χέλια καί ψάρια ξεπετάγουνταν μες στο πανώριο ρέμα,
απ'του πολυτεχνίτη του Ήφαίστου πλαντώντας την ανάσα.
Και τότε ο ποταμός που εκαίγουνταν γυρνώντας του φωνάζει: «Ήφαιστε, ποιος αποδυνάζεται να μετρηθεί μαζί σου
θεός; Μήτε κι εγώ τη φλόγα σου βαστώ να πολεμήσω.
Δεν πάει να διώξει από το κάστρο τους τούτη ο Αχιλλέας την ώρα
τους Τρώες! Σταμάτα! Εγώ απ ̓ τη βόηθηση και τις μαλιές τι βγάζω;»
Αυτά είπε, ως καίγουνταν, και τα όμορφα νερά του εχοχλακούσαν. Πως λιώνει σε λεβέτι, που 'στησαν πα σε φωτιά μεγάλη,
χοίρος θρεφτός, κι από το πάχος του πετάγουνται φουσκάλες

ολούθε, ως ψήνεται, και κούτσουρα ξερά από κάτω ανάβουν' όμοια καιγόταν τ ̓ ώριο ρέμα του και τα νερά του έβραζαν.
Πια δεν κυλούσε ομπρός, σταμάτησε ̓ τι η ανάσα τον πλαντούσε φριχτά του πολυκάτεχου Ηφαίστου ̓ θερμά την Ήρα τότε παρακαλώντας ανεμάρπαστα της συντυχαίνει λόγια:
«Ήρα, γιατί ζητάει το ρέμα μου να βασανίζει ο γιος σου,
κι όχι τους άλλους; Τι κι αν έφταιξα; δεν έχω φταίξει τόσο,
όσο οι θεοί μαθές οι επίλοιποι, στους Τρώες πού δίνουν χέρι. Την παύω τώρα εγώ την πλημμύρα, τη διάτα σου γρικώντας· όμως κι αυτός να πάψει πρόσταξε, κι όρκο τρανό σου αμώνω κανένα Τρώα ποτέ απ ̓ το θάνατο να μη γλιτώσω, μήτε
κι όταν θα καίει την Τροίαν αδάμαστη φωτιά, κι απ ̓ άκρη ως άκρη θα καίγεται, απ ̓ τους πολεμόχαρους Αργίτες αναμμένη.»
Το λόγο τούτο ευτύς ως άκουσεν η κρουσταλλόχερη Ήρα, γυρνώντας φώναξε στον Ήφαιστο, τον ακριβό το γιο της:
« Ήφαιστε, γιε μου κοσμοξάκουστε, σταμάτα ̓ δεν ταιριάζει
για χάρη των θνητών αθάνατο θεό να βασανίζεις.»
Είπε, κι αυτός αμέσως έσβησε τη δυνατή φωτιά του,
και τότε τα νερά πισώστρεψαν μες στο πανώριο ρέμα.
Εκείνοι οι δυο, του Ξάνθου ως κόπηκεν η φόρα, εσταματησάν η Ήρα μαθές τους ανακράτησε, κι ας ήταν θυμωμένη'
μα στους θεούς τους άλλους άναψε μεγάλη αμάχη τότε,
βαριά, κι αντίγνωμη τους τάραζε βουλή στα φρένα μέσα'
κι ήρθαν στα χέρια με άγριο πάταχο ̓ βόγγηξε η γης ακέρια,
κι ο μέγας ουρανός εβρόντηξε ̓ κι ο Δίας ακούγοντας τους
ψηλά απ ̓ τον Όλυμπο που εκάθουνταν γελούσε απ ̓ τη χαρά του,
θωρώντας τους θεούς που εχίμιζαν, για να πιαστούν στα χέρια. Πολληώρα να πιαστούν δεν πέρασε ̓ μπροστά ο σκουταροκρούστης
ο Άρης κινάει, και πρώτος χύθηκε στην Αθηνά, κρατώντας
το χάλκινο κοντάρι, κι άσκημα της συντυχαίνει λόγια:
«Τι πάλε τους θεούς, σκυλόμυγα, να χτυπηθούν ξαγγρίζεις με τόση αποκοτιά, απ ̓ την άγρια σου τη λύσσα κεντημένη; Για δε θυμάσαι που ξεσήκωσες τον αντρειανό Διομήδη .
να με λαβώσει, κι η ίδια αρπάζοντας το αστραφτερό κοντάρι το 'σπρωξες πάνω μου και ξέσκισες την όμορφη μου σάρκα; Μα ήρθε η στιγμή που τα όσα μου 'καμες θαρρώ θα ξεπλερώσεις!»
Είπε, κι απά στο βροντοσκούταρο το τρομερό της ρίχνει, αυτό που μήτε το αστροπέλεκο το διαπερνάει του Δία. Εκεί τη βρήκε ο αιματοστάλαχτος με το κοντάρι του Άρης. Κι αυτή, πισωδρομώντας, άρπαξε με το βαρύ της χέρι μια πέτρα από τη γη, θεόρατη κι αγκαθωτή και μαύρη,

που σύνορο οι παλιοί την είχανε στα χτήματα τους στήσει.
Μ ̓ αυτήν τον χτύπησε κατάσβερκα και του 'λυσε τα γόνα.
Κι έπιασε ο γαύρος Άρης πέφτοντας στρέμματα εφτά, και σκόνη γιομίζει στα μαλλιά, και βρόντηξαν τρογύρα τ ̓ άρματά του. Γελώντας η Αθηνά του φώναξε κι όλο καμάρι του 'πε:
«Άμυαλε εσύ, που δεν κατάλαβες ακόμα πόσο εγώ είμαι
πιο δυνατή σου, μόνο γύρεψες να μετρηθείς μαζί μου!
Έτσι πλερώνεις τ ̓ αναθέματα της μάνας σου, που τώρα
χολιάει μαζί σου και σ ̓ οχτρεύεται, τι αφήκες τους Αργίτες,
καί χέρι για να δώσεις έτρεξες στους Τρώες τους φαντασμένους.» Ως μίλησε έτσι, την ολάστραφτη γυρίζει αλλού ματιά της'
κι εκείνον η Αφροδίτη η πάγκαλη τον πήρε από το χέρι,
βαριά που βόγγιζε και πάσκιζε μεβιας να πάρει ανάσα.
Κι η Ήρα ως τους είδε, η κρουσταλλόχερη θεά, γυρνάει με βιάση στην Αθηνά και με ανεμάρπαστα της συντυχαίνει λόγια:
«Ωχού μου, θυγατέρα αδάμαστη του Βροντοσκουταράτου!
Για κοίτα πάλε τη σκυλόμυγα, που το φονιά τον Άρη
όξω τον βγάνει από τον πόλεμο" μον ̓ τρέξε πίσωθέ της!» Αυτά είπε, κι η Αθηνά της χύθηκε, χαρά βαθιά νογώντας,
και φτάνοντας τη πα στο στήθος της με το βαρύ της χέρι χτυπά την, κι εκείνης τα γόνατα λύθηκαν κι η καρδιά της. Αντάμα εκείνοι οι δυο τους κοίτουνταν στη γη την πολυθρόφα, κι όλο καμάρι αυτή ανεμάρπαστα πετά από πάνω λόγια:
« Μακάρι τέτοιοι να 'ταν όλοι τους, όσοι τους Τρώες βοηθάνε, κάθε φορά τους χαλκοθώρακους που πολεμούν Αργίτες—
τόσο αντρειωμένοι, τόσο ανάθαρροι, καθώς την Αφροδίτη, που ήρθε στον Άρη παραστάτισσα, τη λύσσα μου αψηφώντας! Αν ήταν έτσι, εμείς στον πόλεμο θα 'χαμε βάλει τέλος
τώρα καιρό, τ ̓ ομορφοτείχιστο της Τροίας πατώντας κάστρο.» Αυτά είπε, κι η Ήρα, η κρουσταλλόχερη θεά, χαμογελούσε. Τότε γυρνώντας στον Απόλλωνα φωνάζει ο Κοσμοσείστης: «Αλάργα, Φοίβε,· εμείς τι στέκουμε; κι ουδέ ταιριάζει αλήθεια, μια κι οι άλλοι άρχισαν. Απολέμιστοι θα 'ταν ντροπή να πάμε στον Όλυμπο, στο χαλκοκάτωφλο του Δία παλάτι, πίσω.
Μον ̓ κάμε αρχή, τι εσύ 'σαι νιότερος ̓ δε μου ταιριάζει εμένα,
που 'μαι στα χρόνια μεγαλύτερος και πιο πολλά κατέχω.
Τον έχασες το νου σου, ανέμυαλε! Δε βάζεις στο μυαλό σου
τις πλήθιες συφορές που επάθαμε στης Τροίας το κάστρο οι δυο μας,
εμείς μονάχα απ ̓ τους αθάνατους, σαν ήρθαμε σταλμένοι

από το Δία και ρογιαστήκαμε για μια χρονιά στον άγριο
το Λαομέδοντα, που αφέντης μας εγίνη κι όριζε μας.
Και τότε εγώ καστρότειχο έχτισα στων Τρωών την πόλη γύρα, πλατύ, γερό πολύ, το κάστρο τους απάτητο να μένει!
Φοίβε, και συ τα στριφτοζάλικα βουκόλευές του βόδια
μες στις πλαγιές της πολυφάραγγης και δασωμένης Ίδας.
Μα σύντας οι εποχές ολόχαρες την ώρα έφεραν τέλος της πλερωμής, ο Λαομέδοντας αλάκερη τη ρόγα
μας κράτησε, και μας απόδιωξε με άγριες φοβέρες πίσω' πως θα μας δέσει χεροπόδαρα φοβέριζε, και πέρα
πως θα μας έστελνε στ ̓ απόμακρα νησιά να μας πουλήσει,
κι ακόμα των δυονώ μας θα 'κοβε τ ̓ αφτιά με το μαχαίρι.
Κι εμείς του γυρισμού τραβούσαμε το δρόμο θυμωμένοι
για το μιστό που δε μας πλέρωσε, κι ας μας τον είχε τάξει.
Και τώρα εσύ βοηθάς το γένος του κι ουδέ μαζί μας στέκεις,
να ιδούμε πώς θα ξεκληρίσουμε τους Τρώες τους φαντασμένους
πέρα για πέρα, με τα τέκνα τους και τ ̓ ακριβά τους ταίρια.»
Κι ο μακροδόξαρος Απόλλωνας του απηλογήθη τότε:
« Αλήθεια, Κοσμοσείστη, θα 'λεγες πως τα 'χω πια χαμένα,
αν σου κινούσα τώρα πόλεμο για των θνητών τη χάρη,
των άμοιρων, που μια τρανεύουνε σαν των δέντρων τα φύλλα, όλο ζωή και φλόγα, τρώγοντας απ ̓ τον καρπό της γης τους, και μια πεθαίνουν κι αφανίζουνται. Μα εμείς γοργά απ ̓ τη μάχη χέρι ας τραβήξουμε ̓ μονάχοι τους αυτοί ας χτυπιούνται τώρα.» Αυτά είπε, και γυρνώντας έφυγε ̓ τι να πιαστεί στα χέρια
να χτυπηθεί με του πατέρα του τον αδερφό ντρεπόταν.
Τότες η Αρτέμιδα, η ξωτάρισσα και των θεριών η αφέντρα, στον αδερφό της λέει μαλώνοντας με αγκιδωμένα λόγια: «Φεύγεις αλήθεια, Μακροδόξαρε, κι όλη τη νίκη αφήνεις στον Ποσειδώνα τώρα, κι άδικα του δίνεις να καυκιέται.
Τι το κρατάς λοιπόν, ανέμυαλε, του κάκου το δοξάρι;
Πια στο παλάτι του πατέρα μας να μη σε ξανακούσω
να μου καυκιέσαι στους αθάνατους μπροστά θεούς, πως τάχα να χτυπηθείς βαστάς στον πόλεμο και με τον Ποσειδώνα.» Αυτά είπε, ωστόσο ο μακροδόξαρος δεν αποκρίθη Φοίβος. Θυμό γεμάτη η πολυσέβαστη του Δία γυναίκα τότε
γυρνάει στη Σαϊτορίχτρα με άσκημα μαλώνοντας τη λόγια:
« Πώς ξεθαρρεύτης, σκύλα αδιάντροπη, κι αντίκρα μου ήρθες τώρα
ν ̓ ασκώσεις κεφαλή; Σα δύσκολο μαζί μου να τα βάλεις,
κι ας είσαι με δοξάρι· λιόντισσα για τις θνητές μονάχα

λέω σ ̓ έχει κάμει ο Δίας, και σου 'δωκε να ρίχνεις όποια θέλεις. Πιο κέρδος θα 'χες λέω να σκότωνες αγρίμια στα ρουμάνια
κι άγρια ζαρκάδια, αντί να μάχεσαι με πιο τρανούς σου τώρα. Μ ̓ αν θες να δοκιμάσεις πόλεμο, να μάθεις πόσο εγώ είμαι τρανότερη, που αποδυνάστηκες να μετρηθείς μαζί μου...» Αυτά είπε, και τα δυο της άρπαξε τα χέρια στο ζερβί της,
με το άλλο επήρε από τους ώμους της σαγίτες και δοξάρι, κι όπως εκείνη εστριφογύριζε, στ ̓ αφτιά με τούτα αρχίζει γελώντας να τη δέρνει ̓ κι έπεφταν κάτω οι γοργές σαγίτες. Με θρήνους ξέφυγε απ ̓ τα χέρια της, σαν άγριο περιστέρι, που σε βαθιά του βράχου χώνεται σκισμάδα, ως το γεράκι το κυνηγάει, μα δεν του μέλλεται στα νύχια του να πέσει ̓ όμοια κι αυτή θρηνώντας έφυγε, κι αφήκε αυτού τα τόξα ̓ και της Λητώς ο αποκρισάτορας Αργοφονιάς φωνάζει:
« Λητώ, με σένα εγώ δε μάχομαι ̓ τι με του Δία τα ταίρια του νεφελοστοιβάχτη δύσκολο να χτυπηθεί κανένας.
Μον ̓ τράβα τώρα στους αθάνατους, να καυκηθείς μπροστά τους με τα σωστά σου, πώς με νίκησες παλεύοντας μαζί μου!»
Αυτά είπε, κι η Λητώ συμμάζεψε το γυριστό δοξάρι
και τις σαγίτες που σκορπίστηκαν στη στροβιλούσα σκόνη.
Κι ως τ ̓ άρματα άσκωσε της κόρης της, φεύγει γοργά. Κι εκείνη στον Όλυμπο, στο χαλκοκάτωφλο του Δία παλάτι φτάνει,
και κλαίγοντας στου κύρη εκάθισε τα γόνατα, και γύρα
το αθάνατο μαντί της έτρεμε. Κι ο Δίας στην αγκαλιά του
μέσα την πήρε και τη ρώτησε γλυκά χαμογελώντας:
« Παιδί μου, ποιος απ ̓ τους αθάνατους σου τα 'χει κάνει ετούτα,
άδικα, λες κακό πως έκανες σε όλο μπροστά τον κόσμο;» Και του αποκρίθη η Κυνηγάρισσα κι ομορφοστεφανούσα:
« Αχ, η γυναίκα σου με χτύπησεν, η κρουσταλλόχερη Ήρα, αυτή που σπέρνει στους αθάνατους μαλώματα κι αμάχες!» Τέτοια μιλούσαν συναλλήλως τους εκείνοι οι δυο κι έλεγαν
κι ο Απόλλωνας ο Φοίβος χώθηκε στην Τροία την άγια μέσα, τι είχε την έγνοια, το καλόχτιστο της πόλης καστροτείχι
κι ενάντια στο γραφτό μην πάρουνε τη μέρα εκείνη οι Αργίτες. Κι οι επίλοιποι θεοί στον Όλυμπο γυρνούσαν οι αναιώνιοι, άλλοι περίσσια καμαρώνοντας, κι άλλοι θυμό γεμάτοι'
κι ήρθαν στο Δία το μαυροσύγνεφο και κάτσαν πλάι. Κι ωστόσο τα χέρια του Αχιλλέα κι αλόγατα και Τρώες σώριαζαν χάμω. Πως ο καπνός ψηλά πετάγεται στα ουράνια, σύντας βάζουν φωτιά οι θεοί σε κάστρο κι άναψε, τι θύμωσαν μαζί του,
κι όλους σε μόχτο πλήθιο βάζουνε, πολλούς σε πίκρες μαύρες·

παρόμοια κι ο Αχιλλέας εστοίβαζε στους Τρώες καημούς και πίκρες.
Κι ο γέρο Πρίαμος στο θεόχτιστο ψηλά ως στεκόταν πύργο, τον Αχιλλέα το σαραντάπηχο θωράει ̓ κυνηγημένοι
μπροστά του οι Τρώες έφευγαν γρήγορα—και ποιος να τους γλιτώσει;
Ευτύς από τον πύργο σκούζοντας κατέβη, και φωνάζει
στους θυροκράτες τους αντρόκαρδους, πλάι στο τειχί που έστεκαν: «Τις πόρτες ανοιχτές κρατάτε τις στα χέρια, για να μπούνε
τ ̓ ασκέρια μες στο κάστρο, ως φεύγουνε ̓ τι να τος ο Αχιλλέας
που φτάνει κυνηγώντας· σίμωσε θαρρώ η στερνή μας ώρα!
Μα σαν τρυπώσουν πια στο κάστρο μας και πάρουν λίγη ανάσα, σφαλίχτε πάλι τα θυρόφυλλα τα σφιχταρμοδεμένα'
μες στο τειχί μας ο κατάρατος μπας και πηδήξει τρέμω!»
Είπε, κι άνοιξαν τις καστρόπορτες και τράβηξαν τους σύρτες,
κι είδανε φως οι Τρώες, ως άνοιξαν. Ο Απόλλωνας ωστόσο χύθηκε αντίκρα, από το θάνατο τους Τρώες για να γλιτώσει.
Τούτοι απ ̓ τον κάμπο, με κατάξερο λαιμό, κουρνιαχτισμένοι, προς το καστρί και το αψηλόχτιστο τειχί γραμμή ετραβούσαν ̓ μ ̓ αυτός με το κοντάρι εχύνουνταν ξοπίσω τους, καί λύσσα μες στην καρδιά τρανή τον έπνιγε, και λαχταρούσε δόξα.
Οι Αργίτες τότε το αψηλόπορτο της Τροίας θα παίρναν κάστρο, αν τον Αγήνορα δεν έλεγεν ο Απόλλωνας ο Φοίβος,
τον αντρειωμένο γιο, τον άψεγο, του Αντήνορα, να σπρώξει, κουράγιο στην καρδιά του βάζοντας· καί στάθη στο πλευρό του, τη Μοίρα τη βαριά από πάνω του να διώξει του θανάτου, γερμένος πα στο δρύ ̓ και σύμπυκνη τον έζωνεν αντάρα.
Κι αυτός τον Αχιλλέα ξεκρίνοντας τον καστροκαταλύτη
στάθη, και χίλιες έγνοιες έδερναν το νου του, ως καρτερούσε. Βόγγηξε τότε και στην πέρφανη γυρνάει καί λέει ψυχή του: «Ωχού μου, αν μπρος στον αντροδύναμο τον Αχιλλέα γυρέψω να φύγω τώρα, κει που οι επίλοιποι σκορπούν αλαλιασμένοι,
με φτάνει κι έτσι, και ξαρμάτωτο θα με ξαπλώσει χάμω.
Αν πάλε αυτούς εδώ τους άφηνα να φεύγουν δώθε κείθε
μπρος στου Πηλέα το γιο, και τρέχοντας μακριά απ ̓ το κάστρο, πέρα
κατά της Τροίας τον κάμπο αλάργευα, να φτάσω ως τα φαράγγια της Ίδας, να χωθώ σε σύλλογγο βαθύ, και σα βραδιάσει
να πέσω να λουστώ στα ρέματα του ποταμού, να βγάλω
τον ίδρο απ ̓ το κορμί μου, κι έπειτα στην Τροία διαγύρω πίσω. Όμως γιατί η καρδιά μου κάθεται και τ ̓ αναδεύει ετούτα;
Μπας και με ιδεί, ως το κάστρο αφήνοντας δρομώ κατά τον κάμπο, και με τα γρήγορα ποδάρια του με φτάσει κυνηγώντας·

και τότε σίγουρα απ ̓ το θάνατο κι απ ̓ του χαμού τη μοίρα
πια δε γλιτώνω ̓ τι στη δύναμη το ταίρι του δεν έχει.
Αν πάλε ομπρός στο κάστρο αντίκρα του τραβήξω—τι και τούτος έχει κορμί, που θα λαβώνεται με σουβλερό κοντάρι,
και μια ψυχή κι αυτός στα στήθια του ̓ θνητός κι αυτός λογαται'
μόνο που τώρα ο Δίας βουλήθηκε τιμή να του χαρίσει.»
Είπε, και ζάρωσε προσμένοντας τον Αχιλλέα, κι εντός του
η ατρόμητη καρδιά για πόλεμο και για σφαγή εχτυπούσε. Πώς μέσα από λογγάρι η λιόπαρδη προβαίνει φουντωμένο σε κυνηγό μπροστά, και μέσα της μηδέ τρομάρα νιώθει
μηδέ φευγιού λαχτάρα, ακούγοντας το σλίχτισμα των σκύλων τι κι αν από κοντά προφταίνοντας της ρίξει για απ ̓ αλάργα και την τρυπήσει το κοντάρι του, και πάλε αυτή δε χάνει
την αντριγιά, πριν πέσει απάνω του για πριν να ξεψυχήσει, όμοια ο αρχοντόγεννος Αγήνορας, του Αντήνορα το σπέρμα,
στον Αχιλλέα μπροστά δεν έλεγε να φύγει, πριν του ρίξει.
Κι ασκώνοντας το ολούθε ισόκυκλο σκουτάρι ομπρός του τότε
με το κοντάρι τον σημάδεψε και δυνατά φωνάζει:
« Περίτρανε Αχιλλέα, το πίστεψες θαρρώ στ ̓ αλήθεια τώρα
πως σήμερα των Τρωών των πέρφανων το κάστρο θα πατήσεις. Ανέμυαλε! έχει ακόμα γύρα του πολύ ν ̓ ασκώσει θρήνο!
Τα παλικάρια λέω δεν του 'λειψαν, περίσσια κι αντρειωμένα,
που τους γονιούς μας διαφεντεύοντας, τα ταίρια και τους γιους μας στης Τροίας το κάστρο ομπρός στεκόμαστε ̓ μα εσύ δω πέρα τώρα θα σκοτωθείς, κι ας είσαι ανήμερος και μέγας πολέμαρχος!»
Αυτά είπε, κι απ ̓ το χέρι του έφυγε το σουβλερό κοντάρι
και στο καλάμι τον επέτυχε, στο γόνατο πιο κάτω·
και γύρα του η κνημίδα εβρόντηξε φριχτά, φτιαγμένη ως ήταν καινούργια από καλάι ̓ καί πήδηξε πίσω ο χαλκός χτυπώντας, τι του θεού τα δώρα αμπόδισαν, και δεν την τρύπησε, όχι. Τότε ο Αχιλλέας πα στον Αγήνορα τον αντρειωμένο εχύθη δεύτερος· όμως δεν τον άφησε να πάρει δόξα ο Φοίβος,
μον ̓ του τον άρπαξε· με σύμπυκνη τον σκέπασε καταχνιά,
κι ανάνιωστα έξω από τον πόλεμο τον έβγαλε να φύγει,
καί του Πηλέα το γιο ξεμάκρυνε με δόλο από τ ̓ ασκέρια'
τι ο Μακρορίχτης, σε όλα μοιάζοντας του Αγήνορα, κοντά του πήγε κι εστάθη. Ευτύς του χύθηκεν εκείνος κυνηγώντας,
και πίσω του να τρέχει αρχίνησε μες στο σπαρμένο κάμπο, στον ποταμό, το βαθιοστρόβιλο το Σκάμαντρο αποδίπλα.
Κι ο Φοίβος όλο και του ξέφευγε, λίγο πιο μπρος, με δόλο πλανώντας τον, να λέει τον έφτασε κάθε στιγμή, ως δρομούσε.

Σωρός ωστόσο οι Τρώες οι επίλοιποι στο κάστρο απ ̓ τη φευγάλα χαρούμενοι έφταναν, και γιόμωσε το κάστρο στοιβαγμένους.
Κι ούτε βαστούσαν στο καστρότειχο να περιμένουν όξω
ο ένας τον άλλο, ποιος εγλίτωσε να μάθουν, ποιος εχάθη
στον πόλεμο· μονάχα εχύνουνταν με βιάση μες στο κάστρο όσους εγλίτωναν τα γόνατα και τα γοργά τους πόδια.
         